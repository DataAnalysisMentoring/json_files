{"title": "V prvním kole volby prezidenta by podle průzkumu pro ČT vyhrál jasně Miloš Zeman", "date": "2017-12-17 00:00:00", "article": " - V prvním kole přímé volby prezidenta by nyní vedla současná hlava státu  . Ani on by však nedosáhl na nadpoloviční většinu hlasů nutnou pro okamžité vítězství. Ve druhém kole by pak Zeman sváděl vyrovnaný souboj s bývalým předsedou Akademie věd ČR  . Vyplývá to z prosincového průzkumu agentur Kantar TNS a Median pro  . Z devíti kandidátů na prezidenta by podle volebního modelu Kantaru TNS a Medianu získal největší podíl hlasů se 43,5 procenta Zeman, druhý Drahoš by měl 28,5 procenta a podnikatel a textař Michal Horáček na třetím místě 11,5 procenta. Ostatní kandidáty by volily jednotky procent dotázaných. Nejméně hlasů by dostal hudebník a šéf strany Rozumní Petr Hannig, a to pouze půl procenta. Agentury zjišťovaly i takzvaný volební potenciál, tedy podíl všech lidí, kteří volbu daného kandidáta alespoň zvažují a zároveň nevylučují účast ve volbách. Při srovnání potenciálu byl rozdíl mezi prvními dvěma příčkami nižší, Zeman by dostal 48 procent hlasů a Drahoš 41,5 procenta. Třetí Horáček má potenciál 28,5 procenta. Volba prezidenta se koná 12. a 13. ledna 2018. Pokud některý z kandidátů získá v prvním kole přímé volby více než 50 procent hlasů, stává se prezidentem hned. V opačném případě se koná dva týdny poté druhé kolo, do něhož postupují dva nejúspěšnější kandidáti. Podle průzkumu by ve druhém kole hlasovalo pro Zemana a Drahoše shodně 45 procent lidí, zbývajících deset procent lidí je nerozhodnutých. Průzkum prováděly Kantar TNS a Median od 9. do 14. prosince a zúčastnilo se ho 1504 lidí. Zdroj: Kantar TNS a Median", "keywords": ["Miloš Zeman", " Česká televize", " volby", " prezident", " Jiří Drahoš", " průzkum", " volba prezidenta", " TNS", " Akademie věd ČR", " Michal Horáček"], "server": "aktualne_cz"}