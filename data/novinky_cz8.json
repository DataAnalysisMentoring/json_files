{"title": "Civilní kontrarozvědka nemá informace o ovlivňování voleb", "date": "2017-12-03 00:00:00", "article": "  pátek 1. prosince 2017, 11:44     „Bezpečnostní informační služba se pochopitelně zabývá každým, byť jen potenciálním ohrožením demokracie. V tuto chvíli nemáme k dispozici žádné relevantní informace o tom, že by došlo k nezákonnému ovlivňování parlamentních voleb ze strany cizích zpravodajských služeb. Totéž platí pro volby prezidentské,” uvedl v reakci šéf BIS Michal Koudelka, jehož stanovisko sdělil mluvčí Ladislav Šticha. Připustil ale také, že určitá rizika dezinformačních kampaní existují vždy. Podle Koudelky je to daní za to, že Česko je demokratická země se svobodou slova. „BIS ujišťuje občany České republiky, že intenzivně plníme úkoly, které ze zákona máme, neustále vyhodnocujeme veškeré informace a jsme připraveni při jakémkoliv podezření na nelegální aktivity adekvátně reagovat,” uzavřel šéf BIS. Drahoš uvedl, že je přesvědčen o tom, že „demokratičnost voleb může být výrazně ovlivněna zahraničními vlivovými skupinami”. [ ] BIS ve výroční zprávě za rok 2016 hovořila mimo jiné o ruské kyberšpionáži, která se snažila odcizovat data a informace, které „mohou být využívány k nejrůznějším účelům – ať již k politickým, nebo vědecko-průmyslovým, nebo například k dehonestaci určitých osob či přímo států, k dezinformacím, případně k vydírání”. [ ]  ", "keywords": ["bis", " drahoš", " volby", " ovlivňování", " koudelka", " Domácí"], "server": "novinky_cz"}