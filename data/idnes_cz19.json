{"title": "VIDEA TÝDNE: Aktivistka vs. Zeman, nehoda u Horoměřic a zkouška z angličtiny - iDNES.cz", "date": "2018-01-14 00:00:00", "article": "V místnosti, kam přišel volit Miloš Zeman, se vysvlékla žena a rozeběhla se k prezidentovi. Na obnažené hrudi měla nápis v angličtině, že „Zeman je Putinova děvka“, a stejná slova také vykřikla. Prezidentova ochranka ji srazila k zemi. Prezident pak řekl, že je poctěn, že ho napadla aktivistka skupiny Femen, která útočila i na papeže. Tři lidé zemřeli při nehodě linkového autobusu a osobního auta u Horoměřic u Prahy, zraněných bylo přes čtyři desítky, mezi nimi i děti. Tragická nehoda se stala na rovném úseku, který podle Horoměřických svádí k rychlosti a předjíždění. Na prezidentské kandidáty čekalo v úterní superdebatě iDNES.cz, MF DNES a Rádia Impuls malé překvapení. V polovině pořadu mezi ně přišel Američan žijící v Praze John Sellers a začal si s nimi povídat anglicky. Odpovědět dokázali všichni, ale jazyková vybavenost kandidátů se přece jen lišila. Škoda je usedlá značka? Záleží, jak to chcete vidět. Na Tchaj-wanu to rozhodně neplatí, ulítlejší reklamu na škodovky asi nenajdete. Odrhovačku z příběhu o dvou tančících frajerech Kikiho a Choo Chooa si budete broukat celý den. Policisté vyšetřují vraždu v chatové oblasti u Střížovic na Ústecku. „Na místě byly nalezeny tři oběti,“ uvedl kriminalista Martin Charvát. Postup vyšetřování policie příliš komentovat nechce, podle dostupných informací zemřel i pachatel činu.", "keywords": ["Miloš Zeman", " Kandidátky", " Rádio Impuls", " Nehody Praha", " Horoměřice", " Čínská republika", " prezidentské volby", " angličtina", " prezident", " Střížovice", " havárie", " Nehody", " Zajímavosti", " Domácí politika", " Auto-moto", " Svět", " Česko", " Praha", " Volby"], "server": "idnes_cz"}