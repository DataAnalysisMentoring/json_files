{"title": "Návštěvníky Pražského hradu dál kontrolujte, doporučily bezpečnostní složky - iDNES.cz", "date": "2017-12-30 00:00:00", "article": "Bezpečnostní opatření konzultovala prezidentská kancelář letos v listopadu s policií, Hradní stráží či Bezpečnostní informační službou. „Oslovené bezpečnostní složky na základě analýzy aktuálních rizik a v souladu se svojí zákonnou působností bez výjimky doporučily zachovat bezpečnostní kontroly osob při vstupu do areálu Pražského hradu,“ uvedl Ovčáček. Bezpečnostní složky podle něj konstatovaly, že prohlídky výrazně zvýšily úroveň zabezpečení Pražského hradu.  Ovčáček zároveň kritizoval hlasy volající po zrušení kontrol. „Pokud někdo navrhuje oslabení ochrany Pražského hradu a zrušení bezpečnostních kontrol, nezná prostředí, rizika a nerespektuje stanoviska bezpečnostních složek,“ uvedl mluvčí. Dodal, že takoví lidé dávají přednost vlastním politickým cílům před ochranou lidských životů a zdraví.  Pro zrušení kontrol u vstupu do areálu Hradu se v anketě ČTK vyslovili někteří vyzyvatelé současné hlavy státu v nadcházejících prezidentských volbách ( ). Zrušit kontroly by chtěl bývalý předseda Akademie věd Jiří Drahoš a pro odstranění bezpečnostních rámů je také podnikatel a textař Michal Horáček, podle kterého vytvářejí měkký cíl pro teroristické útoky. Bývalého šéfa mladoboleslavské Škody Auto Vratislava Kulhánka zátarasy a osobní prohlídky „nyní jako občana štvou.“ \r\n            Čtenáři hlasovali do\r\n            0:00\r\n            6. ledna 2018. Anketa je uzavřena.", "keywords": ["Michal Horáček", " Jiří Drahoš", " Vratislav Kulhánek", " Jiří Ovčáček", " Česká tisková kancelář (ČTK)", " Akademie věd ČR", " Kancelář prezidenta republiky", " kancelář prezidenta", " bezpečnostní složky", " Bezpečnostní informační služba (BIS)", " prezident", " Pražský hrad", " Domácí politika"], "server": "idnes_cz"}