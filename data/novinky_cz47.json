{"title": "Drahoš opsal status od Horáčka. Kreativec byl moc kreativní, omlouvá se mluvčí", "date": "2017-12-22 00:00:00", "article": "  středa 20. prosince 2017, 14:17   „Nepřekvapuje mě to, a tohle zdaleka není první případ. Od počátku kampaně pana Drahoše nás lidé upozorňují, že ať uděláme cokoli, tak do tří dnů to udělá pan Drahoš. A mívají pravdu,” sdělil Právu Horáček. Ten už před dvěma týdny na Facebook napsal příspěvek, ve kterém se vymezil proti prezidentské abolici. „Aboliční článek Klausovy amnestie byl jednou z největších pohrom, které nás po revoluci postihly,“ napsal. „Chci stát férový pro každého. Jak se cítí ten, kdo dodržel pravidla a neuspěl, zatímco úspěch slavili ti, kdo pravidla obešli?“ ptal se dále Horáček. To u nás na akademii (populární hudby) nám museli ti, co kradli, nosit za trest zpěvníky. Od Daniel Zeman Ve středu se pak pod jménem Jiřího Drahoše objevil příspěvek s totožnými částmi textu. Vzápětí byl smazán, ale mezitím si ho stačili uložit jiní uživatelé Facebooku, kteří ho začali s různými uštěpačnými poznámkami dále šířit. Přidal se i mluvčí současného prezidenta Jiří Ovčáček. Mluvčí Jiřího Drahoše Kateřina Procházková se Horáčkovi omluvila. „Vše jsme ověřili a jde o trapné nedorozumění. Okopírovat věty z facebookového profilu protikandidáta je opravdu hloupé. Omlouváme se panu Horáčkovi. Mrzí nás přílišná 'kreativita' našeho externího kreativce,“ napsala Právu.  tin  ", "keywords": ["drahoš", " horáček", " abolice", " amnestie", " facebook", " Domácí"], "server": "novinky_cz"}