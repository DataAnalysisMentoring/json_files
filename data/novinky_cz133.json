{"title": "Druhé kolo prezidentských voleb vyhrál u studentů drtivě Drahoš", "date": "2018-01-19 00:00:00", "article": "  středa 17. ledna 2018, 18:12   \"Výsledky studentských voleb by neměly být přeceňovány, ale ani přehlíženy. Jsou specifickou výpovědí o nejmladší generaci,\" uvedl zakladatel a ředitel programu Jeden svět na školách Karel Strachota. Dodal, že je lze chápat i jako určitý vzkaz těm starším, generaci rodičů a prarodičů.  vyhrál i v prvním kole studentských voleb, které se konalo začátkem prosince ve 384 školách, tehdy získal 33,6 procenta hlasů středoškoláků. Druhý skončil Zeman se ziskem téměř pětiny hlasů. Drahoš vyhrál studentské volby v Praze a dalších 12 krajích, Zeman nad ním zvítězil pouze v Moravskoslezském kraji. Výsledek 1. kola volby prezidenta FOTO: David Ryneš,  Ve skutečných volbách, které se konaly minulý týden v pátek a v sobotu, bylo konečné pořadí opačné. Zvítězil v nich Zeman s 38,6 procenta hlasů, druhý byl Drahoš s 26,6 procenta. Zeman se stal vítězem prvního kola voleb ve všech krajích s výjimkou Prahy, kde byl první Drahoš. Studentské volby se konaly už osmkrát, naposledy to bylo v prosinci právě první kolo prezidentských voleb či v říjnu sněmovní volby. Prezidenta středoškoláci vybírali i v roce 2012, ale pouze v prvním kole. Tehdy se přiklonili k  , skutečný vítěz voleb   skončil na čtvrtém místě. ANKETA: V druhém kole prezidentských voleb se utkají Jiří Drahoš a Miloš Zeman. Komu dáte svůj hlas? Do studentských voleb se mohly zapojit všechny střední školy, tedy i ty, které se nezúčastnily prvního kola. Středních škol je v Česku více než 1300. Volit mohli dobrovolně studenti starší 15 let, zatímco ve skutečných volbách mohou volit lidé až po dovršení 18 let. Druhé kolo skutečných voleb se koná v pátek 26. ledna a v sobotu 27. ledna. Politologové očekávají ve druhém kole velmi tvrdý souboj.  ", "keywords": ["studentské volby", " Drahoš", " Zeman", " druhé kolo", " Člověk v tísni", " Domácí"], "server": "novinky_cz"}