{"title": "Babiš s prezidentem v Lánech poobědval svíčkovou", "date": "2018-01-04 00:00:00", "article": "  úterý 2. ledna 2018, 13:32 - Lány     „Paní Moniko, rád vás vidím, jste stále krásnější a krásnější,” řekl Zeman Babišově choti během přivítání a předal jí květinu. Ivana Zemanová dostala od premiéra bílé růže. „Tady jsou jen nejvzácnější návštěvy,” prohlásil prezident, když se Babiš s chotí podepisovali do knihy návštěv. Prezidentský pár přijal 2. ledna na novoroční oběd premiéra Adreje Babiše s manželkou Monikou FOTO:  Babiš na tiskovém brífinku po setkání uvedl, že oběd byl příjemný, jídlo skvělé a s prezidentem se bavili víc o rodinách než o politice. „Ale došlo i na tu. Pan prezident potvrdil, že přijde 10. ledna do Sněmovny podpořit naši vládu,” podotkl Babiš. Premiér také z vlastní iniciativy okomentoval Zemanovo zdraví. „Pan prezident byl v dobré kondici. Vypadá to, že si odpočinul a těší se na prezidentské volby,” řekl Babiš. Zda v blížících se volbách podpoří Zemana, zatím neuvedl. Vyjádří se prý až 11. ledna, tedy den před prezidentskými volbami a zároveň den poté, co má Sněmovna hlasovat o důvěře vládě. Babiš s chotí Monikou dorazil do Lán na tradiční novoroční oběd s prezidentem Na sváteční tabuli se v úterý objevila kachní paštika a jako hlavní chod posloužila i letos svíčková na smetaně s houskovým a karlovarským knedlíkem. Pan prezident se svojí paní přivítali v Lánech u příležitosti tradičního novoročního oběda premiéra Andreje Babiše s manželkou Monikou.  V loňském roce, kdy v Lánech Zeman obědval s bývalým premiérem   ( ), se podávala pražská šunka od kosti s křenem a jako hlavní jídlo daňčí svíčková pečeně na smetaně s kynutým nebo karlovarským knedlíkem.  zpe  ", "keywords": ["zeman", " babiš", " oběd", " lány", " prezident", " premiér", " vláda", " ano", " Domácí"], "server": "novinky_cz"}