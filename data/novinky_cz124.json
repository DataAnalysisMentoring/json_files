{"title": "Drahoš dá na kampaň dalších 10 miliónů, Zeman se soustředí na duely", "date": "2018-01-17 00:00:00", "article": "  pondělí 15. ledna 2018, 13:48   „Samozřejmě jsme poděkovali všem dárcům, kteří náš podpořili v prvním kole, a zároveň jsme je vyzvali, jestli by byli ochotni pana profesora podpořit také v druhém kole,“ řekla ČTK Karolína Brennerová z Drahošova týmu. Dodala, že někdejší šéf Akademie věd ČR plánuje vložit do kampaně dalších deset miliónů. Před prvním kolem dal Drahoš na kampaň 34 miliónů korun. Zákon stanovuje limit pro první kolo 40 miliónů, pro druhé kolo dalších deset. Kampaň   vyšla na 17 miliónů, ač tvrdil, že ji nevede. Tisk brožury či vylepování billboardů zaplatil hlavně spolek Přátelé Miloše Zemana či  . ANKETA: V druhém kole prezidentských voleb se utkají Jiří Drahoš a Miloš Zeman. Komu dáte svůj hlas? Na dotaz, kolik peněz plánuje dát Zeman do kampaně před druhým kolem, mluvčí Ovčáček uvedl, že takovou otázku neřešili. „Plně se soustředíme na názorové televizní duely,“ sdělil Novinkám. Zeman až doteď odmítal do televizních debat chodit. Po prvním kole však připustil, že se zúčastní dvou duelů s  . Na jakých televizních stanicích se mají debaty konat, oznámí   v úterý. „Zítra (v úterý) oznámím podrobnosti týkající se účasti pana prezidenta v TV duelech. Kampaň má být o názorech! A přesně tak budeme postupovat,“ uvedl na Twitteru Ovčáček. Drahoš už během víkendu řekl, že pokud každý z kandidátů bude vybírat, kde se uskuteční jedna debata, volí Českou televizi. Zeman na dotaz televize Prima uvedl, že by jednu z debat mohla hostit tato stanice. Zeman dlouhodobě Českou televizi kritizuje, naopak jsou známé jeho nadstandardně vřelé vztahy s TV Barrandov.  zpe  ", "keywords": ["hrad", " drahoš", " zeman", " prezident", " volby", " kandidát", " duel", " kampaň", " Domácí"], "server": "novinky_cz"}