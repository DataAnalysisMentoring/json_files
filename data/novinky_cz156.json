{"title": "Drahoš: Jsme silná země pro zvládnutí migrace, ale rozhodovat musíme sami", "date": "2018-01-24 00:00:00", "article": "  pondělí 22. ledna 2018, 3:30   Spojovat migraci můžeme stejně tak s Milošem Zemanem, když o ní neustále hovoří. Horší je, že víc mluví, než dělá. Já jsem nikdy neřekl, že tyto lidi máme přijmout! A už vůbec ne na základě rozhodnutí zvenčí – o tom, koho chceme na své území, musíme rozhodovat my sami. Jen trvám na tom, že jsme dostatečně silná země, že máme dostatečně silnou bezpečnostní i administrativní kapacitu – to se ostatně ukázalo i za vlády premiéra Zemana a v 90. letech, kdy k nám přicházelo imigrantů podstatně víc. ANKETA: V druhém kole prezidentských voleb se utkají Jiří Drahoš a Miloš Zeman. Komu dáte svůj hlas? Absolutně odmítám řešit migraci tím, že se většina členských států rozhodne přerozdělovat migranty proti vůli některých zemí. Vláda by měla vyjednávat, připravit správné argumenty a hledat spojence, aby k tomu nemohlo dojít. Má na to nejméně půl roku. Nelze připustit, aby kdokoli jiný rozhodoval o tom, koho Česká republika přijme na své území. To je součást té správné argumentace. Když říkáme A, bylo by správné mít představu i o B. Svého času to byl nápad uzavřít dohodu s Tureckem, která jistě není ideální, ale pomohla největší nápor eliminovat. Podobné možnosti existují. Chce to chtít. A jít za tím. Jezdit pořád do Pekingu nebo do Moskvy, tam nám s migrací opravdu nepomůžou. Vláda by měla postupovat praktičtěji a já jí v tom rád budu pomáhat.  dan  ", "keywords": ["Česko", " Jiří Drahoš", " prezident", " volba", " Domácí"], "server": "novinky_cz"}