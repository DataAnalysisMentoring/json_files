{"title": "Zeman už pro sázkové kanceláře není favoritem, očekávají vítězství Drahoše", "date": "2018-01-15 00:00:00", "article": "  sobota 13. ledna 2018, 18:55   Zeman se sice stal jasným vítězem prvního kola, když obdržel 38,6 procenta hlasů, ale Drahošův zisk 26,6 procenta spolu s deklarovanou podporou dalších kandidátů, jej v odhadech sázkových kanceláří na celkové vítězství posouvá před Zemana. ANKETA: V druhém kole prezidentských voleb se utkají Jiří Drahoš a Miloš Zeman. Komu dáte svůj hlas? Na Drahošovo vítězství je nyní možné vsadit v kurzech kolem 1,5:1, zatímco Zemanovo vítězství je oceněno kurzy v rozmezí 2,3 až 2,7:1. Výsledek 1. kola volby prezidenta FOTO: David Ryneš,  Před 1. kolem byl jasným favoritem Zeman, přičemž kurzy na jeho vítězství se pohybovaly od 1,5 do 1,67:1. Drahošovi přitom bookmakeři věřili o poznání méně, když jeho případný triumf ohodnotili kurzy 2,75 až 2,95:1. Již před 1. kolem voleb bylo jasné, že zájem sázkařů bude rekordní a podle čtvrtečních informací ČTK se  objem sázek blížil 120 miliónům korun.  jas  ", "keywords": ["zeman", " drahoš", " volby", " sázky", " sázkové", " kanceláře", "", " Domácí"], "server": "novinky_cz"}