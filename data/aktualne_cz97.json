{"title": "Hasiči budou mít v Bratislavě svého vyslance. Pozici obsadí náměstek, kterého nedávno povýšil Zeman", "date": "2018-01-02 00:00:00", "article": " - Na české ambasádě v   vznikne nová pozice   atašé. Na ni nastoupí prezidentem Milošem Zemanem čerstvě povýšený brigádní generál Josef Slavík. Ten nyní působí jako náměstek generálního ředitele hasičů, který má na starosti lidské zdroje. \"Tuto pozici bude zastávat Josef Slavík, stávající náměstek generálního ředitele pro lidské zdroje. Přesný termín jeho nástupu ještě není stanoven, předpokládá se, že by to mohlo být k 1. 2. 2018, ale termín bude ještě upřesněn,\" uvedla pro Aktuálně.cz mluvčí hasičského záchranného sboru Nicole Zaoralová. Nový emisar má za cíl zlepšit komunikaci mezi hasičskými sbory v obou zemích. \"Smyslem této pozice je optimalizovat styk s blízkým zahraničním partnerem, zlepšit komunikaci a organizaci společných zásahů a dlouhodobě pak společný výcvik a vzdělávání,\" dodala mluvčí. Stejný post jako v Bratislavě vznikne i na slovenské ambasádě v Praze. Podobnou pozici už využívá policie, kde za Česko na Slovensku působí bývalý policejní prezident Petr Lessy. Do funkce nastoupil už v roce 2014 těsně poté, co skončil jako policejní prezident.", "keywords": ["Miloš Zeman", " Bratislava", " hasiči", " prezident", " Slovensko", " Josef Slavík", " Petr Lessy", " policie", " policejní prezident", " Nicole Zaoralová"], "server": "aktualne_cz"}