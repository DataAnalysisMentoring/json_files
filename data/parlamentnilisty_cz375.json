{"title": "Babiš s ministry se poklonili prezidentu Osvoboditeli. Ve dvě je čeká jmenování", "date": "2017-12-13 00:00:00", "article": "\r\n\tBabiš společně se 14 budoucími ministry svého jednobarevného kabinetu přijeli do Lán autobusem od sídla hnutí ANO na pražském Chodově. Po položení věnce s květy v národních barvách a stuhou se svým jménem se Babiš u Masarykova hrobu mírně uklonil. K pietnímu aktu vyzval Babišův kabinet Zeman poté, co předsedu ANO jmenoval minulý týden premiérem. \r\n\tZeman obdobný akt učinil jako premiér v roce 1998, podobně se zachovaly například i vlády Vladimíra Špidly v roce 2002 a Jiřího Rusnoka v roce 2013. Ve všech případech se ale položení věnce uskutečnilo až po jmenování vlády. Babiš už minulý týden avizoval, že tak učiní ještě před jmenováním kabinetu, a to z časových důvodů. \r\n\t \r\n\tZ Lán budoucí vláda zamíří do Sněmovny na jednání výboru pro evropské záležitosti. Babiš na něm představí české pozice pro summit Evropské unie, který bude ve čtvrtek a v pátek a na kterém bude Česko poprvé zastupovat. \r\n\tBabišova vláda musí do měsíce požádat Sněmovnu o důvěru, většina stran ale vyslovení důvěry Babišovu kabinetu odmítla. Pouze KSČM nechává věc otevřenou, otázku projedná její výkonný výbor. I s podporou komunistů bude ANO potřebovat přinejmenším toleranci alespoň jedné další strany, aby jeho vláda důvěru získala. \r\n\t \r\n\t\n  \n \n\n \r\n\t \r\n\t  Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                \n                                    ", "keywords": ["Babiš", " Zeman", " Masaryk"], "server": "parlamentnilisty_cz"}