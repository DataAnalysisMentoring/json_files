{"title": "Na otevření volební místnosti čekaly v Bruselu desítky lidí", "date": "2018-01-26 00:00:00", "article": "\r\n\t\t„Frontu na volby stojím dneska úplně poprvé v životě,“ řekla ČTK mladá žena, která si nepřála uvést své jméno. Hlasovat dnes co nejdříve bylo pro ni důležité i proto, aby stihla vyzvednout své dítě ze školky. Jiní rodiče ovšem ve frontě stáli rovnou i se svými potomky. \r\n\t\t\tRichard Gadas žije v Bruselu skoro třináct let a na českém velvyslanectví ve čtvrti Ixelles absolvoval už několikery volby. „Myslím, že tyhle volby jsou jiné v tom, že jejich výsledek bude velmi symbolický,“ poznamenal. \r\n\t\t\tPřed dvěma týdny, v prvním kole hlasování, vybíralo v Bruselu českého prezidenta celkem 1043 voličů. Jednoznačným vítězem tu tehdy byl už v prvním kole Jiří Drahoš, který získal 51,5 procenta hlasů. Stávající hlava státu Miloš Zeman měl před 14 dny v Bruselu podporu jen 4,5 procenta místních voličů. \r\n\t\t\t  \n \n\n\n \r\n\t  Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["Brusel", " velvyslanectví", " volby 2018", " prezidentské volby", " Drahoš", " Zeman"], "server": "parlamentnilisty_cz"}