{"title": "Zeman mění taktiku, půjde do dvou debat s Drahošem. Víc by diváky nudilo, vzkázal", "date": "2018-01-13 00:00:00", "article": " - Prezident  , který vyhrál první kolo  , se před druhým kolem voleb rozhodl změnit  . Půjde do televizních debat, a poprvé se tak utká se svým rivalem  . Podle prezidenta začíná druhým kolem kampaň znovu od nuly. \"Nikdy jsem se nebál jít do různých diskuzí. Jsem stále mladý, plný sil a energie,\" prohlásil Zeman. Před prvním kolem do žádné prezidentské debaty nešel s odůvodněním, že nedělá kampaň. \"Nebudu mít nic proti dvěma debatám, kdyby byly dvě a více, tak uznejte, že by to diváky poněkud nudilo,\" dodal prezident. \"Myslím si, že lidé, kteří si neodpracovali léta politické činnosti, tak ty už těch čtrnáct dní nezachrání,\" dodal prezident v narážce na svého protikandidáta Drahoše, který byl léta šéfem Akademie věd. Zeman poděkoval svým voličům, podporovatelům i manželce Ivaně. Pochvaloval si ještě lepší výsledek v prvním kolem, než jaký měl před pěti lety. \"Zatímco před pěti lety jsem v prvním kole obdržel 24 procent hlasů a v druhém 54 procent, letos jsem již v prvním kole získal téměř 40 procent. Blahopřeji Jiřímu Drahošovi k hezkému druhému místu,\" prohlásil Zeman. Prezident zmínil také leták, který údajně někdo rozesílal do poštovních schránek lidem v Moravskoslezském kraji a podle nějž Zemanovi voliči nemusí v prvním kole chodit k volbám. \"I kdyby ten letáček někoho ovlivnil, ve druhém kole už nikoho neovlivní,\" uzavřel prezident.", "keywords": ["Miloš Zeman", " Jiří Drahoš", " volby", " prezident", " prezidentské volby", " kampaň", " Moravskoslezský kraj", " energie", " Akademie věd ČR"], "server": "aktualne_cz"}