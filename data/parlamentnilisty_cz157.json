{"title": "Česko čeká druhý den prvního kola volby prezidenta", "date": "2018-01-13 00:00:00", "article": "\r\n\t\tDrtivá většina výsledků, které budou k dispozici na volebním webu, by mohla být podle odhadu statistiků známa do dnešního večera. \r\n\t\t\tLidé si budoucí hlavu státu volí stejným způsobem, jakým vybírají senátora. Na rozdíl od senátních voleb ale mají na celém území republiky na výběr devět stejných kandidátů. Do volebních místností si musí vzít občanský průkaz nebo cestovní pas kvůli ověření totožnosti. \r\n\t\t\tOd volební komise příchozí volič dostane prázdnou obálku s úředním razítkem, do níž vloží hlasovací lístek preferovaného kandidáta či kandidátky bez písemných úprav. Případné přeložení nebo natržení lístku platnost hlasu neovlivní. Neplatné by byly jen ty oficiální lístky, které by byly přetržené nebo by nebyly vloženy do hlasovací obálky. Neplatným by byl hlas také v případě, pokud by v obálce byly lístky více kandidátů. Obálku s lístkem pak volič před komisí vhodí do volební schránky. \r\n\t\t\tPokud žádný z kandidátů nyní nezíská nadpoloviční většinu hlasů, postoupí spolu s dalším nejúspěšnějším do druhého kola. Toto finále by se uskutečnilo za dva týdny, tedy 26. a 27. ledna. \r\n\t\t\t  \n \n\n\n \r\n\t  Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["prezidentské volby", " volební urny", " Zeman", " prezident"], "server": "parlamentnilisty_cz"}