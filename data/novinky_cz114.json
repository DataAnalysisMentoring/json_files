{"title": "Drahoš přetáhl Zemanovi sedminu jeho dřívějších voličů", "date": "2018-01-16 00:00:00", "article": "  neděle 14. ledna 2018, 14:30   Zemana si v letošním prvním kole volby vybralo 68 procent jeho voličů z roku 2013, devět procent tehdejších voličů jeho protivníka ve druhém kole   a 32 procent tehdejších nevoličů. Bývalý předseda Akademie věd   v prvním kole získal 14 procent Zemanových voličů, 41 procent Schwarzenbergových a 28 procent lidí, kteří se druhého kola prezidentské volby před pěti lety nezúčastnili. ANKETA: V druhém kole prezidentských voleb se utkají Jiří Drahoš a Miloš Zeman. Komu dáte svůj hlas? Ukazuje se, že Zemanova podpora se přestrukturovala, řekl k číslům sociolog agentury Median Daniel Prokop. „Ne všichni, kteří ho volili, ho mají rádi, naopak nějaké další lidi získal,” řekl k prezidentovi. Drahoš podle něj dokáže oslovit část dřívějších Zemanových voličů, kterým vadí menší důstojnost vykonávání úřadu. Menší část dříve Schwarzenbergových voličů Zeman mohl získat podle Prokopa svými postoji k migraci nebo  . Z hlediska vzdělání Zemana letos volilo 54 procent lidí bez maturity, 31 procent se středoškolským a 19 procent s vysokoškolským vzděláním. U Drahoše byla situace opačná. Hlas mu dalo 38 procent vysokoškoláků, 31 procent lidí se střední školou a 18 procent bez maturity, ukázal průzkum. Podpora Zemana byla nadpoloviční u lidí nad 60 let, z lidí ve středním věku mezi 40 a 59 lety pro něj hlasovalo 33 procent a mezi mladšími 27 procent. Drahoš měl zhruba čtvrtinovou podporu ve všech třech těchto věkových skupinách. Dotazování se uskutečnilo v sobotu, v druhý den letošního prvního kola prezidentské volby. Průzkum také ukázal, že Zemana častěji volili méně vzdělaní a starší voliči. Průzkum společnosti Kantar TNS a Median provedly na vzorku víc než 2000 respondentů. Výsledek 1. kola volby prezidenta FOTO: David Ryneš,   ", "keywords": ["čt", " zeman", " drahoš", " volby", " průzkum", " Domácí"], "server": "novinky_cz"}