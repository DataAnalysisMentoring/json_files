{"title": "Zeman neříkal pravdu o migrantech z Kosova nebo Twitteru Ovčáčka. Drahoš se v debatě faktů držel víc", "date": "2018-01-26 00:00:00", "article": " - Ve čtvrteční debatě prezidentských kandidátů v České televizi pronesl více nepravdivých výroků současný prezident  . Vyplývá to z analýzy serveru  . Zeman řekl 52 faktických výroků, z toho jich 14 server vyhodnotil jako nepravdu. Druhý kandidát   měl 38 faktických výroků, z toho tři nepravdivé. Zeman nemluvil pravdu například když tvrdil, že jeho vláda neprojednávala v roce 1999 přijímání migrantů z Kosova. Nepravdivé byly podle serveru třeba i výroky o tom, že za pět let působení na Hradě nikomu neudělil abolici, nebo že twitterový účet prezidentova mluvčího Jiřího Ovčáčka je jeho soukromou záležitostí. Vedle 14 nepravd označil Demagog.cz pět Zemanových výroků za závádějící a osm se jich nepodařilo ověřit. Drahoš se prý mýlil například v tvrzení, že vláda Miloše Zemana nabídla v roce 1999 muslimům z Kosova pět tisíc míst v České republice. \"(Ministr zahraničí Jan) Kavan zde, ostatně stejně jako celá vláda, ovšem tento počet nenabídl. Pouze mluvil, že tento počet nejde vyloučit, dodal, že je to předčasné. V Kavanově prohlášení šlo o horní variantu, konkrétně mluvil o možném rozsahu v řádu dva až pět tisíc,\" uvedl server. Pět Drahošových výroků se mu nepodařilo ověřit. V úterní debatě na TV Prima Zeman sdělil 28 faktických výroků. Nepravdivých bylo podle serveru sedm, zavádějící tři, neověřitelné dva. Drahoš řekl 14 faktických výroků, pravdu neměl dvakrát. V neděli na Nově byl pouze Miloš Zeman, z 32 jeho faktických výroků označil server jako nepravdu devět z nich, deset bylo zavádějících a dva neověřitelné.", "keywords": ["Miloš Zeman", " Česká televize", " Kosovo", " Jiří Drahoš", " prezident", " Hrad", " analýza", " vláda", " Twitter Ovčáček", " Jiří Ovčáček"], "server": "aktualne_cz"}