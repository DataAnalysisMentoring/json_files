{"title": "Tejc má být novým politickým náměstkem ministra Pelikána. Oba zatím ale mlčí", "date": "2017-12-17 00:00:00", "article": " - Politickým náměstkem ministra spravedlnosti   (ANO) se má stát bývalý poslanec ČSSD  S odkazem na zdroje blízké vedení hnutí ANO o tom v neděli informoval server  . Pelikán ani Tejc na dotazy, zda mohou tuto informaci potvrdit, nereagovali. Tejc na konci listopadu oznámil, že po 20 letech odchází ze sociální demokracie. Odchod zdůvodnil tím, že širší vedení strany odmítlo odpovědnost za debakl v říjnových volbách do Sněmovny a neumožní změnu politiky ČSSD. Jihomoravský politik patřil mezi oponenty bývalého premiéra Bohuslava Sobotky a úřadujícího předsedy ČSSD Milana Chovance. Tejc byl po volbách do Sněmovny v říjnu 2013 účastníkem tajné schůzky některých členů vedení ČSSD s prezidentem Milošem Zemanem v Lánech, po které se část vedení strany postavila proti předsedovi strany Sobotkovi. Po takzvaném lánském puči Sobotka svoji pozici uhájil a někteří účastníci schůzky přišli o funkce ve vedení strany či ve Sněmovně. Tejc tehdy opustil funkci předsedy poslaneckého klubu ČSSD. Na konci letošního března Tejc oznámil, že už nebude kandidovat v říjnových sněmovních volbách. Řekl, že nesouhlasí s některými názory znovuzvoleného vedení strany a po vypršení poslaneckého mandátu fakticky odejde z aktivní politiky. ", "keywords": ["Jeroným Tejc", " ČSSD", " Robert Pelikán", " Bohuslav Sobotka", " Miloš Zeman", " poslanec", " demokracie", " ministr spravedlnosti", " Milan Chovanec", " volby"], "server": "aktualne_cz"}