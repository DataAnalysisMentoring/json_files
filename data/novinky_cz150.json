{"title": "Moravec odmítl moderovat prezidentský duel, nechce být hromosvodem Zemanovy kritiky na ČT", "date": "2018-01-22 00:00:00", "article": "  úterý 16. ledna 2018, 20:55 - Praha   „S generálním ředitelem ČT jsme si to sdělili už v neděli večer,” potvrdil Právu Moravec informaci, že debatu moderovat nebude. Zeman Moravce často kritizuje, ale rozhovory s ním už několik let vytrvale odmítá. Moravcovi prý také vadilo, že se jeho jméno neobjevilo v dopisu, kterým televize   a   do debaty zvala, píše server. ČT podle šéfa komunikace Víta Koláře bude chtít Moravce přemluvit, záložní plán zatím nemá. Duel by se měl vysílat 25. ledna od 20 hodin. Česká televize je přitom zatím jedinou stanicí, na které je debata obou kandidátů  potvrzena. Drahoš zatím potvrdil účast pouze v duelu právě na ČT a trvá na tom, že se zúčastní dvou debat. Odvolává se při tom na prohlášení Zemana, který v reakci na Drahošovu výzvu setkat se tváří v tvář odvětil, že si umí představit dvě debaty, ale tři a více už by diváky nudily. V pondělí ale Zemanův tým otočil a ohlásil, že debaty mají být hned čtyři a že prezident přijal pozvání do ČT, na Novu, na Primu a na Barrandov. Před prvním kolem se Zeman debatám s protikandidáty vyhýbal.  jp ,   ", "keywords": ["moravec", " drahoš", " zeman", " debata", " Domácí"], "server": "novinky_cz"}