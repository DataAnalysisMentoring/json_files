{"title": "I česká ambasáda patří do Jeruzaléma, zopakoval Zeman", "date": "2017-12-10 00:00:00", "article": "  čtvrtek 7. prosince 2017, 20:35     „Mám z toho velkou radost,“ řekl Zeman ve čtvrtek v pořadu televize Barrandov k Trumpovu výroku. Dodal, že již dlouhodobě říká, aby se také česká ambasáda přesunula z Tel Avivu do Jeruzaléma, což je pravda. „Mohli jsme být první. Teď budeme dříve nebo později následovat Spojené státy,“ poznamenal Zeman. Podle něj Trumpův krok ukazuje, že americká politika je sebevědomá a že je to dobře. The Statement of the President of the Czech Republic which he has made for TV Barrandov on the decision of the U.S. President Donald Trump on the issue of Jerusalem, 7th December 2017:  V tu samou dobu, co televize rozhovor se Zemanem vysílala, publikoval Zemanovo stanovisko v angličtině na Twitteru hradní mluvčí Jiří Ovčáček. Trump o uznání Jeruzaléma mluvil ve středu večer. „Oddalování uznání Jeruzaléma jako hlavního města Izraele nevedlo k dosažení míru a nastal čas, aby to (rozhodnutí) Spojené státy udělaly,“ prohlásil. Dodal, že se jedná o nový začátek mírového vyjednávání v izraelsko-palestinském konfliktu. Řešením izraelsko-palestinského konfliktu podle něj mohou být dva státy a Jeruzalém zůstane posvátným městem křesťanství, judaismu i islámu. U řady muslimů však svými slovy vyvolal pobouření. Hnutí Hamás, jež dominuje v Pásmu Gazy, vyzvalo Palestince k nové intifádě, tedy ozbrojenému povstání.  dan ,   ", "keywords": ["zeman", " izrael", " jeruzalém", " usa", " trump", " diplomacie", " Domácí"], "server": "novinky_cz"}