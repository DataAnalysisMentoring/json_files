{"title": "Muž, který založil projekt proti dezinformacím: Objeví se zprávy, že Drahoš prodá Hrad Merkelové", "date": "2018-01-17 00:00:00", "article": "Hned po oznámení výsledků prvního kola prezidentské volby se začaly po sociálních sítích šířit dezinformace o Jiřím Drahošovi. To vedlo Petra Nutila k tomu, aby založil projekt  , který má za cíl vyvracet dezinformace namířené proti tomuto kandidátovi. Zapojila se do něj už desítka dobrovolníků. \"Dá se předpokládat argumentování ve stylu, že když si zvolíte Drahoše, přiveze vám sem na náklaďáku milion a půl uprchlíků a prodá Hrad Merkelové,\" očekává Nutil v rozhovoru pro HN. Prvotní motivací byl neuvěřitelný nárůst lživých nebo dezinformačních zpráv, které se objevily okamžitě po vyhlášení výsledků prvního kola. Kampaň byla mimořádně zlá a dehonestující. Rozhodli jsme se alespoň malým dílem přispět, aby byly dohledatelné skutečně relevantní informace. Jasně, to se týkalo prvního kola. S okamžikem vyhlášení výsledků se spustila napříč dezinformačními nebo proruskými weby naprostá špína na profesora Drahoše. Na mě to dělalo dojem, že je to dlouho připravovaná nebo koordinovaná akce. A protože nám nepřišlo správné, aby se lidé v prezidentských volbách rozhodovali podle strachu a iracionálních argumentů, tak jsme se rozhodli proti tomu něco udělat. On je to takový chyták, titulek, který může nalákat i lidi odjinud. Samozřejmě pokud se objeví nějaké zásadní dezinformace o prezidentu Zemanovi, tak je budeme publikovat. K tomu běžně slouží web  , kde ověřujeme zprávy bez ohledu na to, koho se týkají. Tohle je speciální projekt vzniklý k panu Drahošovi, protože k jeho jménu se hoaxů a dezinformací objevovalo tolik a tolika různými kanály, že jsme se rozhodli tomu věnovat větší pozornost. Samozřejmě je ale možné poslat nám jakékoliv zprávy.", "keywords": ["Prezidentské volby 2018", " Zeman Miloš", " Drahoš Jiří", " dezinformace"], "server": "ihned_cz"}