{"title": "Studenti by za prezidenta zvolili Jiřího Drahoše", "date": "2017-12-14 00:00:00", "article": "  středa 13. prosince 2017, 19:28     Žáci vybírali z devíti kandidátů, které potvrdilo ministerstvo vnitra, a o nichž rozhodl Nejvyšší správní soud. Ten sice ve středu rozhodl, že kandidaturu s duplicitními podpisy zákonodárců ministerstvo vnitra zaregistrovalo nesprávně, návrh na zneplatnění jejich účasti ve volbě ovšem soud odmítl. Návrh k soudu zpochybňující účast Petra Hanniga, Marka Hilšera, Jiřího Hynka, Vratislava Kulhánka a Mirka Topolánka podala nezaregistrovaná kandidátka Terezie Holovská. Tu do klání o prezidentský post ministerstvo nepustilo, protože nesplnila zákonné podmínky, neměla ani podporu zákonodárců, ani dostatečný počet podpisů od občanů. Zásadní pro formální odmítnutí její žádosti bylo to, že se sama u soudu nedomáhala své účasti ve volbě. [ ] Za Drahošem, Zemanem a Hilšerem se umístil bývalý diplomat Pavel Fischer, kterému dalo hlas 9,6 procenta studentů. Následoval se ziskem 9,3 procenta hlasů hudebník Michal Horáček. Pro někdejšího premiéra Mirka Topolánka hlasovalo 6,3 procenta, zatímco prezident Asociace obranného a bezpečnostního průmyslu Jiří Hynek posbíral hlasy tří procent studentů. Na posledních dvou místech se umístili Petr Hannig a Vratislav Kulhánek se ziskem 2,7, respektive 2,4 procenta hlasů. Do studentských voleb hlavy státu se v úterý a dnes zapojilo 397 středních škol. Výsledky voleb v řádném termínu odeslalo 171 gymnázií, 170 středních odborných škol a 43 učilišť. Hlasovat mohli všichni studenti od 15 let věku. ,   ", "keywords": ["šesko", " studentské volby", " prezident", " jiří drahoš", " Domácí"], "server": "novinky_cz"}