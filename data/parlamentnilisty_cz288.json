{"title": "Novoroční oběd Zemana s Babišem bude v úterý, přijdou i manželky", "date": "2017-12-29 00:00:00", "article": "\r\n\tStejně jako v minulých letech se setkání koná na zámku v Lánech. „Prezident republiky Miloš Zeman s manželkou Ivanou Zemanovou se v úterý 2. ledna 2018 ve 13:30 hodin setkají na zámku v Lánech s předsedou vlády České republiky Andrejem Babišem a jeho manželkou Monikou Babišovou při příležitosti tradičního novoročního oběda,“ uvedl Ovčáček. \r\n\tTradici novoročních obědů v minulých letech i přes napjaté vztahy zachoval Zeman i s bývalým premiérem Bohuslavem Sobotkou (ČSSD). Při setkáních v lánském zámku diskutovali o uplynulém roce a plánech na následující rok. Letos se setkání bude konat 2. ledna. \r\n\tZákladem svátečního menu bývá zpravidla zvěřina nebo tradiční český pokrm. Letos i loni se v Lánech podávala daňčí svíčková pečeně na smetaně s kynutým nebo karlovarským knedlíkem. S předchůdcem Sobotky Jiřím Rusnokem Zeman na začátku roku 2014 poobědval konfitovanou kachnu. \r\n\t  \n \n\n\n Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                \n                                    ", "keywords": ["ČTK", " Zeman", " Babiš", " "], "server": "parlamentnilisty_cz"}