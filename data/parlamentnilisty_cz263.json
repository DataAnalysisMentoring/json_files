{"title": "Končí lhůta pro písemnou žádost o průkaz k volbám prezidenta", "date": "2018-01-05 00:00:00", "article": "\r\n\tO průkaz mohou požádat ti, kteří budou o druhém lednovém víkendu na dovolené nebo vyrazí na hory. S průkazem bude možné hlasovat v kterékoli ze zhruba 15 000 volebních místností v ČR i v zahraničí. Průkaz si mohou lidé nechat zaslat. Úřad jim ho pošle i do zahraničí, třeba také na zastupitelský úřad, kde chtějí hlasovat. Vyzvednout ho může i někdo jiný, pokud se prokáže plnou mocí s ověřeným podpisem voliče. \r\n\tVoličský průkaz hlasující odevzdává volební komisi, což zabrání možnosti dvojího hlasování. Lidé starší 18 let jsou totiž vedeni ve voličských seznamech podle místa bydliště. Do těchto seznamů se týden před volbami dostanou i ti, kteří jsou v příslušném městě v nemocnici, sanatoriu či domově důchodců, případně ve věznici. Zkontrolovat své zapsání do voličského seznamu by si měli ti, kdo se během léta přestěhovali. \r\n\tO voličský průkaz mohou požádat také Češi žijící v zahraničí, kteří ve volebních dnech nebudou v dosahu svého zastupitelského úřadu, ale vrátí se třeba do Česka. Tito Češi o průkaz požádají na českém velvyslanectví v zemi svého bydliště, pokud jsou tímto úřadem vedeni v takzvaném zvláštním seznamu voličů. \r\n\t  \n \n\n\n Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["ČTK", " přímá volba prezidenta", " Zeman", " Drahoš", " Horáček", " Topolánek", " Fischer", " "], "server": "parlamentnilisty_cz"}