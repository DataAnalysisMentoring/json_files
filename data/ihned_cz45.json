{"title": "Inzeráty o migrantech na podporu Miloše Zemana si zadal zakladatel Mountfieldu. Firma se od jeho jednání distancuje", "date": "2018-01-19 00:00:00", "article": "V několika českých denících se ve čtvrtek objevily inzeráty na podporu dosavadního prezidenta Miloše Zemana, které spojují jeho soupeře Jiřího Drahoše s podporou migrace. Inzerát s textem \"Stop imigrantům a Drahošovi. Tato země je naše!\", který nabádá k volbě Zemana, zadala společnost Euro - Agency Miroslava Schöna, jenž byl zakladatelem společnosti Mountfield a je stále v jejím vedení. Nyní Mountfield vydal prohlášení, v němž se od kampaně na podporu Miloše Zemana a v neprospěch kandidáta Jiřího Drahoše distancuje.", "keywords": ["Prezidentské volby 2018", " Zeman Miloš", " kampaň"], "server": "ihned_cz"}