{"title": "Zeman dostal další vánoční dar. Milion korun na kampaň mu poslala firma blízká předchozímu dárci Strnadovi", "date": "2017-12-22 00:00:00", "article": "Prezident Miloš Zeman dostal na svůj transparentní účet těsně před Vánoci další štědrý dar. Poté, co ve čtvrtek obdržel dva miliony od společnosti Dako-CZ spoluvlastněné zbrojařem Jaroslavem Strnadem, se v pátek na jeho transparentním volebním účtu objevil milion korun od firmy Composite Components, informoval  Společnost, která vyrábí materiály pro letecký a automobilový průmysl, vlastní podnikatel Petr Rusek, který má ke Strnadovi blízko. \"Považujeme to za správné,\" zdůvodnil svůj dar Zemanovi majitel firmy. Zároveň podotkl, že podporuje i další projekty. \"Já jsem dal i nějaké peníze na senior centrum a přispívám i na dětské domovy,\" dodal Rusek.", "keywords": ["Prezidentské volby 2018", " Zeman Miloš", " kampaň", " peníze", " Strnad Jaroslav"], "server": "ihned_cz"}