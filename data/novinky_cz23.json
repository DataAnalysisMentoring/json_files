{"title": "Babiš může čistit úřady i bez důvěry, míní Zeman", "date": "2017-12-10 00:00:00", "article": "  čtvrtek 7. prosince 2017, 21:50   „Vláda, která nemá důvěru, je podle ústavy plnohodnotná vláda a může dělat změny včetně personálních,“ řekl Zeman v pořadu televize Barrandov. Konkrétně uvedl, že by podle něj bylo pochopitelné, kdyby Babiš pročistil Exportní garanční a pojišťovací společnost (EGAP), která se dostala do ztráty kvůli nepovedené investici do turecké elektrárny. Podobně to vidí i  , jak prezentoval už dříve. Podle něj voliči chtějí, aby vláda pracovala. „Nám dalo důvěru 1,5 miliónu voličů,“ řekl ve středu v České televizi. Na výhradu, že více bylo těch voličů, kteří pro ANO nehlasovali, a že by vláda měla mít nejdřív důvěru, uvedl, že to není nikde napsané. Prezident se ve čtrvtek vyjádřil i k některým ministrům Babišovy budoucí vlády. Pochválil například končící šéfku ministerstva pro místní rozvoj  , která se má stát novou ministryní obrany. „Budu se modlit, aby nedopadla jako   nebo  . Vzhledem k tomu, že neumí zpívat, tak je pro tuto funkci ideálně připravena,“ uvedl Zeman. Narážel na to, že Parkanová svého času nazpívala písničku na podporu amerického radaru v Brdech. Peake zase vydržela ve funkci jen pár dní. Zeman dodal, že stejně jako Šlechtová by chtěl, aby se navýšil počet českých vojáků v Afghánistánu. Rozdělení mandátů po volbách FOTO: David Ryneš,  Novou vládu Andreje Babiše by měl prezident jmenovat 13. prosince, v lednu by si pak měl kabinet jít pro důvěru. Podporu Sněmovny zatím Babiš pro svou vládu vyjednanou nemá, chce o tom s ostatními sněmovními stranami jednat na přelomu roku. Babišovo hnutí ANO doposud hlasovalo ve Sněmovně s SPD Tomia Okamury a s KSČM, prezentuje to však tak, že to byla hlasovací koalice jen pro ustavení dolní komory. Žádná ze stran zatím podporu Babišově menšinové vládě neslíbila.  dan ,   ", "keywords": ["zeman", " babiš", " vláda", " Domácí"], "server": "novinky_cz"}