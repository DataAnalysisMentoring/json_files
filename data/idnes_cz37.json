{"title": "Kancelář prezidenta překročila plánovaný rozpočet o více než 84 milionů - iDNES.cz", "date": "2017-12-28 00:00:00", "article": "Příjmy a výdaje Kanceláře prezidenta republiky za letošní rok zveřejnil Hrad na svých  . Jako první na něj upozornil server  . Kancelář prezidenta republiky měla pro rok 2017 vyčleněno z ropočtu 437,8 milionu korun. Tato částka ale nestačila a výdaje za uplynulý rok se přehouply přes 522 milionů korun.  Největší nárůst byl v oblasti lesního hospodářství, kde se utratilo o 41 milionů víc, oproti původně plánovaným 90 milionům. Kromě toho se zvýšily výdaje na areál Pražského hradu a zámku Lány. V plánu na rok 2017 bylo 230,5 milonů, výdaje však byly nakonec o 34,5 milionu korun vyšší.  Polepšili si také zaměstnanci, kteří dostali na platech o 10 milionů více, než bylo plánováno. Kancelář prezidetna republiky tak utratila za letošní rok nejvíce peněz za posledních deset let (viz tabulka). Vyjádření mluvčího prezidenta Jiřího Ovčáčka zatím nemá iDnes k dispozici. ", "keywords": ["Plat", " Miloš Zeman", " Jiří Ovčáček", " zaměstnanci", " Kancelář prezidenta republiky", " Lány", " kancelář prezidenta", " prezident", " Pražský hrad"], "server": "idnes_cz"}