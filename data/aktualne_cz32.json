{"title": "Drahoš a Zeman mají před druhým kolem vyrovnané šance, ukazuje průzkum", "date": "2018-01-21 00:00:00", "article": " - Šance prezidenta   (SPO) a bývalého předsedy Akademie věd   na zvolení hlavou státu jsou podle průzkumu vyrovnané. Každého z nich chce podle šetření společností Median a Kantar TNS pro ČT volit kolem 45 procent lidí. Výsledky průzkumu, podle něhož chce prezidentské finále rozhodnout podobně jako před týdnem kolem 60 procent voličů, byly v neděli zveřejněny v pořadu Otázky Václava Moravce. Zemana chce určitě volit 34,5 procenta dotázaných, dalších 11 procent jeho volbu zvažuje. Drahoše chce určitě volit 36,5 procenta dotázaných, dalších 8,5 procenta spíše. Drahoše chce podle průzkumu volit nejen 88 procent jeho voličů z prvního kola, ale i většina voličů tří neúspěšných kandidátů, kteří v úvodním kole posbírali dohromady zhruba 30 procent hlasů. Hlasovat pro něj chce zhruba 71 procent voličů Michala Horáčka i Marka Hilšera a 69 procent voličů Pavla Fischera. Pro současného prezidenta chce podle průzkumu hlasovat 94 procent jeho voličů z prvního kola, ale i voliči méně úspěšných adeptů včetně těch, kteří podpořili Drahoše. Zeman by získal 14,5 procenta Fischerových voličů, 12 procent Hilšerových voličů a deset procent Horáčkových voličů.", "keywords": ["Miloš Zeman", " Jiří Drahoš", " Česká televize", " volby", " průzkum", " prezident", " SPO", " Akademie věd ČR", " Medián", " TNS"], "server": "aktualne_cz"}