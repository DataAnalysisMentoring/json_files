{"title": "Zeman ve středu přijme pověřovací listiny od ambasadora USA Kinga", "date": "2017-12-01 00:00:00", "article": "\r\n\tZástupce USA v Praze tak bude moci začít oficiálně vykonávat svou funkci. King do Česka přiletěl na začátku listopadu. \r\n\tPředchozím velvyslancem USA v Česku byl od září 2014 Andrew Schapiro, jehož jmenoval tehdejší prezident Barack Obama. Se Zemanem měli napjaté vztahy. Český prezident mimo jiné po kritice od Schapira prohlásil, že má americký diplomat dveře na Hrad zavřené. \r\n\t\n \n \r\n\tO místo velvyslankyně v Praze loni projevila zájem první manželka nového amerického prezidenta Donalda Trumpa Ivana, rodačka ze Zlína. Zeman to přivítal, uvedl tehdy, že lepší velvyslankyni by Spojené státy do Česka poslat nemohly. Trumpova bývalá manželka ale nakonec funkci odmítla. \r\n\tSpojené státy se rozhodly vyslat do Prahy Kinga, který stejně jako před ním Schapiro není kariérním diplomatem. Je dlouholetým členem Republikánské strany, za niž byl Trump zvolen prezidentem, a působil i v jejím vedení. King má vazby i na bývalého personálního šéfa Bílého domu Reince Priebuse, přímo s Trumpem ho ale podle amerických komentátorů politické styky nepojí. \r\n\t  \n \n\n\n Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["ČTK", " USA", " King", " Zeman", " "], "server": "parlamentnilisty_cz"}