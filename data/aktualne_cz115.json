{"title": "Soukup na Barrandově favorizoval Zemana, neoponoval Ovčáčkovi, zjistila vysílací rada", "date": "2017-12-21 00:00:00", "article": " - Televize Barrandov v prosincovém pořadu Aréna výrazně favorizovala prezidentského kandidáta  . Uvedla to  . Šlo o pořad, jehož hostem byl 5. prosince prezidentův mluvčí Jiří Ovčáček. Moderátor   podle rady dostatečným způsobem neplnil roli kvalifikovaného oponenta. Televize má radě do 30 dnů vysvětlit, jaký je formát tohoto pořadu a jakým způsobem zajišťuje dodržování zásad objektivity a vyváženosti. \"Uvedené vydání vysílané v období před prezidentskými volbami bylo koncipováno takovým způsobem, že výrazně favorizovalo jednoho z kandidujících, stávajícího prezidenta Miloše Zemana,\" uvedla rada v tiskové zprávě ze zasedání, které se konalo v úterý. V pořadu podle rady \"ani nedocházelo k ostrým výměnám názorů mezi hostem a publikem, jak slibuje anotace pořadu\". Publikum naopak vyjadřovalo Ovčáčkovi a prezidentu Zemanovi svoji podporu, dodala rada. Rada také s provozovatelem TV Barrandov, společností Barrandov Televizní Studio, zahájila řízení o přestupku kvůli pořadu Duel Jaromíra Soukupa ze 7. září. Důvodem je zařazení prezentace časopisů Týden, Sedmička, Exkluziv a dalších, která měla propagační záměr. \"Tato prezentace naplňovala definiční znaky skrytého obchodního sdělení,\" uvedla rada. Časopisy patří stejně jako TV Barrandov do portfolia vydavatelství Empresa Media.", "keywords": ["Miloš Zeman", " Barrandov", " Jiří Ovčáček", " Rada pro rozhlasové a televizní vysílání", " Aréna", " Jaromír Soukup", " volby", " TV Barrandov", " prezident", " prezidentský kandidát"], "server": "aktualne_cz"}