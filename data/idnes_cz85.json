{"title": "Putin se Zemana v Rusku vyptával na vydání údajného hackera Nikulina - iDNES.cz", "date": "2017-11-27 00:00:00", "article": "Podle zjištění týdeníku   zavedl řeč na   Putin. Zemana se měl zeptat, co s ním bude. „Krátce se hovořilo i o tomto tématu,“ potvrdil pro iDNES.cz hradní mluvčí Jiří Ovčáček, že se prezidenti o Nikulinovi bavili. Podle Respektu český prezident odpověděl ve smyslu, že ve věci rozhodne justice. Putin a Zeman se v Soči setkali v úterý, Vrchní soud v Praze jakožto odvolací instance přípustnost vydání Rusa do Spojených států potvrdil v pátek, kdy Zeman svoji návštěvu Ruska končil ( ). Samotné vydání je však také politickou záležitostí, protože konečné rozhodnutí leží na ministrovi spravedlnosti, který nemusí na názor soudů dbát. V pátek ministr Robert Pelikán redakci iDNES.cz sdělil, že spis případu ještě nemá.  „Až jej prostuduji, rozhodnu podle jeho obsahu,“ dodal. Spojené státy Nikulina podezírají z krádeže hesel a informací o uživatelích společnosti LinkedIn. Zadržený Rus si však stěžoval, že Američané ho chtějí spojit i s napadením serverů Demokratické strany před americkými prezidentskými volbami ( ). Rusové zase o jeho vydání žádají kvůli osm let staré krádeži zhruba tří a půl tisíce dolarů. Ruská prokuraturu ale zatykač vydala narychlo až poté, co Nikulina loni v říjnu v Praze zatkla policie. Podle Respektu o Nikulinovi už dříve se Zemanem hovořil i ruský ministr zahraničí Sergej Lavrov. Údajně měl nabídnout jeho výměnu za Čechy skrývající se na Krymu ( ). Zájem nejvyšších představitelů Kremlu o Nikulina nahrává spekulacím, že nejde o „zlodějíčka“, který pouze odcizil částku v řádu desetitisíců korun. Zadržený Rus sice obě obvinění odmítá, ale uvedl, že by byl radši vydán do vlasti.", "keywords": ["Rusko", " Miloš Zeman", " hacker", " Jiří Ovčáček", " Vladimir Putin", " Jevgenij Nikulin", " prezident", " spravedlnost"], "server": "idnes_cz"}