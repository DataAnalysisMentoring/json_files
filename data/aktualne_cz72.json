{"title": "Mám největší šance porazit Zemana. Fischer jen plnil pokyny, já nesl odpovědnost, napsal Drahoš", "date": "2018-01-10 00:00:00", "article": " -   v on-line rozhovoru se čtenáři Aktuálně.cz potvrdil, že občas umí bouchnout do stolu a říct \"dost\". Zároveň si myslí, že je nejsilnějším vyzyvatelem současného prezidenta. \"Pořád se domnívám, že mám největší šance porazit stávajícího prezidenta Zemana,\" tvrdí Drahoš. Slíbil také, že jako prezident bude ctít ústavu a oficiální zahraniční politiku vlády. \"V opačném případě bych se choval jako Miloš Zeman,\" napsal. Drahoš také zdůraznil, že je nezávislým kandidátem. \"Nikomu nic nedlužím, žádný závazek jsem neučinil. Jediné, co ode mně mohou všichni očekávat, je, že budu vykonávat svou funkci v souladu s ústavou a dobrými mravy ve prospěch všech občanů,\" napsal čtenářům. Pokud by se Drahoš stal prezidentem, chtěl by Hrad více otevřít lidem. \"Odstraním bezpečnostní rámy a přivedu si tam tým slušných a zodpovědných lidí,\" slibuje. Za nejdůležitější hodnoty ve svém životě považuje čest a poctivost.", "keywords": ["Politika", " Miloš Zeman", " Jiří Drahoš", " Jiří Ovčáček", " prezident", " rozhovor", " útok", " průzkum", " Akademie věd ČR", " vláda"], "server": "aktualne_cz"}