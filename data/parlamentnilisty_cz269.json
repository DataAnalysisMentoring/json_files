{"title": "Zeman vyhraje, napsal dnes Ondřej Neff", "date": "2018-01-03 00:00:00", "article": "\r\n\tA to Neff v tradičním úvodníku webu Neviditelný pes píše přesto, že prý osobně nemluvil s nikým, kdo by byl ochoten současnou hlavu státu volit. „Ale to vůbec nic neznamená. I tenhle Neviditelný pes je v podstatě jen bublina zájmů a postojů,“ dodává k tomu. \r\n\tPredikce pokračování Zemana na Hradě podle Neffa některým způsobuje mrazení v zádech. Jenže na druhou stranu prý lidé mají takové horory rádi. \r\n\t„Představa, že budeme pět dalších let sledovat potácení a bláboly a poslouchat naduté nesmysly, to je jako kdybychom si v kině koupili lístek a sledovali sedmé pokračování seriálu Vřískot. Zeman, to je takový Vřískot na Hradě,“ dodává k tomu Ondřej Neff. \r\n\t \r\n\tOndřej Neff o Zemanovi dlouhodobě prohlašoval, že když se snaží, pořád dokáže vystupovat jako státník. Ocenil ještě jeho oznámení druhé kandidatury v březnu 2017. \r\n\tBěhem posledních měsíců však začínal projevovat obavy o prezidentovo zdraví. „Jak ale Zemana vidím na fotkách nebo v televizních záběrech, tak mám dojem, že jde fyzicky rapidně dolů. Zhubl. U něj ale určitě nejde o ‚zdravé hubnutí‘, není to tak o tom, že by lyžoval nebo plaval v tom svém rybníce či vzpíral činky, ale spíše to vypadá na to, že ho cosi užírá,“ vyjádřil obavy v červenci v rozhovoru pro ParlamentníListy.cz. \r\n\t  \n \n\n\n \r\n\t  Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                \n                                    ", "keywords": ["Zeman", " Neff", " Neviditelný pes"], "server": "parlamentnilisty_cz"}