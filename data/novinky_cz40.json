{"title": "Topol je jednička, zavtipkoval Kalousek na deset let staré gesto", "date": "2017-12-17 00:00:00", "article": "  pátek 15. prosince 2017, 15:20   Topolánek známé vulgární gesto ve Sněmovně vyslal směrem k lavicím opozice v únoru 2007. Svérázně to pak vysvětloval tím, že jen chválil tehdejšího ministra financí Miroslava Kalouska. Své gesto musel vysvětlovat při interpelacích ve Sněmovně. „Ve Sněmovně je bordel, jednotliví poslanci vykřikují z lavice. Vy mě tady budete školit z morálky a z etiky?” uvedl tehdy na svou obranu Topolánek a pokračoval výčtem gest, kdy zdvižený palec podle něj znamená pro, palec dolů proti a „to, co ukázal, znamená, Kalousku, jsi jednička”. A právě toto číslo obdržel shodou náhod Topolánek v prezidentské volbě, čehož nynější předseda TOP 09 hbitě využil. „Kruh se uzavřel,” okomentoval Kalouskův příspěvek jeden z uživatelů sociální sítě. Topol je jednička!  Lidé si však všímají i další slovní hříčky, kdy volební komise vylosovala „sedmičku” pro nynějšího prezidenta Miloše Zemana. K milovníkovi alkoholu [ ] prý toto hovorové označení pro lahev vína dokonale sedí. „Že bude Zeman ve volbách mít sedmičku, mě nepřekvapuje. Spíš je divné, že jen jednu,” uvedl jeden z uživatelů Twitteru. Státní volební komise čísla devíti prezidentských kandidátů oznámila v pátek. [ ]  ", "keywords": ["kalousek", " jednička", " topolánek. gesto", " vtip", " Domácí"], "server": "novinky_cz"}