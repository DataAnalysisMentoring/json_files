{"title": "Fischer volil Drahoše, sám bude dál politicky aktivní", "date": "2018-01-26 00:00:00", "article": "\r\n\t\t„O svých plánech řeknu brzy. Počkám si také, jak volby dopadnou, to pro mne bude určité politické zadání do budoucna. Překvapilo mě, že mě podpořilo přes půl milionu voličů, a to není podle mne zadání pro to, abych se stal někde úředníkem. To je politický mandát a jako s politickým mandátem s ním budu také pracovat,“ řekl Fischer novinářům. \r\n\t\t\tV prvním kole prezidentské volby skončil Fischer na třetím místě se ziskem 10,23 procenta hlasů. Volilo ho 526.694 lidí. \r\n\t\t\tFischer řekl, že očekává mezi Milošem Zemanem a Jiřím Drahošem vyrovnaný souboj. Čtvrteční televizní debata se mu velmi líbila a Česká televize v ní podle něho obhájila poslání média veřejné služby. „Ta debata mi přišla docela vyrovnaná, zdálo se mi, že oba hrají opatrně, jako kdyby nechtěli udělat chybu. A nakonec atmosféra byla vcelku důstojná, mám-li to srovnat s tím, co jsme viděli předtím za cirkus,“ připomněl úterní debatu na Primě. \r\n\t\t\t  \n \n\n\n \r\n\t  Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                \n                                    ", "keywords": ["Fischer", " Drahoš", " prezidentské volby"], "server": "parlamentnilisty_cz"}