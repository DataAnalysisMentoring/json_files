{"title": "Napadení Zemana, kauza pokračuje. Pro PL exkluzivně promluvil policejní prezident Tomáš Tuhý", "date": "2018-01-12 00:00:00", "article": "\r\n\t„Jak jsem měl možnost se seznámit s tím zákrokem, tak jej považuju ze strany ochranné služby za zvládnutý,“ řekl Tuhý. „Jednoznačně tím deklarovali připravenost na možný zásah. Ten incident byl bezprecedentní vlastně z toho pohledu, že daná osoba se dostala do prostoru volební místnosti,“ podotkl dále policejní prezident. \r\n\tUkrajinská extremistka se podle jeho slov pokusila na prezidenta zaútočit. „Reakce ochranky byla velmi rychlá,“ poznamenal dále. \r\n\tJak zmínil, je potřeba si uvědomit také to, že ve volebních místnostech nejsou žádná opatření. „V jiných zemích bývá stupeň bezpečnosti na vyšší úrovni,“ dodal. „Letošní volby jsou pod zvýšeným drobnohledem policistů, policejních sil. To navýšení je tady větší než dřív, při jiných volbách, a to s ohledem na aktuální bezpečnostní situaci v Evropě,“ zmínil. \r\n\t„Ten zákrok, který tam probíhal, považuji za adekvátní, byť jsem se ještě neseznámil se všemi podrobnostmi,“ uzavřel Tuhý se slovy, že se jednalo o cizí státní příslušnici, která se snažila na pana prezidenta zaútočit. \r\n\t \r\n\t \r\n\t\n \n \r\n\t  \n \n\n\n Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["Tuhý", " Zeman", " útok", " prezidentské volby"], "server": "parlamentnilisty_cz"}