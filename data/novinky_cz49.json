{"title": "TV Barrandov výrazně favorizovala prezidenta Zemana, uvedla rada", "date": "2017-12-23 00:00:00", "article": "  čtvrtek 21. prosince 2017, 12:52   Televize má radě do 30 dnů vysvětlit, jaký je formát tohoto pořadu a jakým způsobem zajišťuje dodržování zásad objektivity a vyváženosti. „Uvedené vydání vysílané v období před prezidentskými volbami bylo koncipováno takovým způsobem, že výrazně favorizovalo jednoho z kandidujících, nynějšího prezidenta Miloše Zemana,” uvedla ve čtvrtek rada v tiskové zprávě ze zasedání, které se konalo v úterý. V pořadu podle rady „ani nedocházelo k ostrým výměnám názorů mezi hostem a publikem, jak slibuje anotace pořadu”. Publikum naopak vyjadřovalo Ovčáčkovi a prezidentu   svoji podporu, dodala rada. Rada také s provozovatelem TV Barrandov, společností Barrandov Televizní Studio, zahájila řízení o přestupku kvůli pořadu Duel Jaromíra Soukupa ze 7. září. Důvodem je zařazení prezentace časopisů Týden, Sedmička, Exkluziv a dalších, která měla propagační záměr. „Tato prezentace naplňovala definiční znaky skrytého obchodního sdělení,” uvedla rada. Časopisy patří stejně jako TV Barrandov do portfolia vydavatelství Empresa Media.  ", "keywords": ["barrandov", " tv", " tv barrandov", " ovčáček", " jaromír soukup", " zeman", " aréna", " pořad", " rrtv", "", " Domácí"], "server": "novinky_cz"}