{"title": "Drahoš začal kampaň před druhým kolem v rodném Jablunkově. Vítaly ho ovace ve stoje a dostal jablko", "date": "2018-01-16 00:00:00", "article": "Kvůli sněhové kalamitě přijel zhruba s půlhodinovým zpožděním, takže se lidé v sále jablunkovské staré radnice už vrtěli nedočkavostí. Když pak konečně jen ve svetru, bez saka i kravaty, vstoupil, vyskočili ze židlí, jako když dveře třídy nečekaně rozrazí ředitel školy. \"Jsme rádi, že jste se vrátil na místo, kde to všechno začalo. Dlouho jsem přemýšlel, jaký dárek vám dát, ale máme ve znaku jablko, tak tady jedno symbolické za Jablunkovany předávám. Ať vám přinese pro druhé kolo štěstí,\" přerušil nakonec starosta Jiří Hamrozi dlouhotrvající spontánní potlesk a pískot.", "keywords": ["Prezidentské volby 2018", " Drahoš Jiří", " kampaň"], "server": "ihned_cz"}