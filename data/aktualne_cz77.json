{"title": "Hannig: Dotace pokřivují charakter, po vystoupení z EU ušetříme na pokutách za nepřijímání migrantů", "date": "2018-01-07 00:00:00", "article": " - Hudebník a producent   se dostal do boje o Hrad díky podpisům poslanců. V minulosti osmkrát kandidoval do Senátu, nikdy ale nepostoupil ani do druhého kola, neúspěšný byl i ve sněmovních volbách. V on-line rozhovoru čtenářům Aktuálně.cz napsal, že je pro zavedení referenda. \"Jsem pro referenda. Neříkám, že jsem pro vystoupení z EU. Jsem pro to, aby se EU vrátila před Lisabonskou smlouvu a jednotlivé státy EU měly fakticky možnost rozhodovat sami o tom, co je pro ně výhodně a co naopak není,\" napsal Hannig. Podle něj by ale vystoupení z Evropské Unie bylo pro Česko výhodné. \"Ušetříme pokuty za to, kdybychom nepřijímali migranty z bezpečnostně a zdravotně problematických zemí,\" upřesnil.  Hannig se vyjádřil i ke svému mluvčímu Adamu B. Bartošovi, který byl odsouzen za antisemitismus. \"Tak jak jsem pana Adama B. Bartoše poznal, není rozhodně žádným zaťatým náckem. Je to inteligentní a sečtělý člověk, jehož názory se vyvíjejí a jsou dnes jiné (možná i díky mně),\" napsal Hannig s tím, že nesouhlasí s názory Adama B. Bartoše, které se dotýkají židovské otázky. Více v on-line rozhovoru s Petr Hannigem.", "keywords": ["Evropská unie", " Senát", " dotace", " pokuta", " volby", " Petr Hannig", " poslanec", " rozhovor", " Politika", " Adam B. Bartoš"], "server": "aktualne_cz"}