{"title": "Na Hradě je k vidění unikátní výstava k výročí vzniku Československé republiky", "date": "2018-01-12 00:00:00", "article": "  středa 10. ledna 2018, 15:16 - Praha   Výstava představuje originální památky, které se týkají naší státnosti. „K vidění jsou zde například dvě Zlaté buly sicilské nebo část pokladu z Lumbeho zahrad, který se postupně odkrýval během 80. let, nebo také románská čelenka z  , která patřila některému z českých panovníků,“ řekl Novinkám vedoucí oddělení styku s veřejností Kanceláře prezidenta republiky Martin Hakauf s tím, že na čelence jsou reliéfy, které představují korunovační ceremoniál. Vystaveny jsou i vzácné písemnosti. FOTO:  Vystaven je také Dražický kodex, unikátní stříbrná plaketa s vyobrazením jezdce s dravým ptákem, nalezená v hrobě muže pochovaného v předsíni velkomoravského kostela ve Starém Městě, jsou zde i nálezy z knížecího hrobu z 9. století. Mezi exponáty je k vidění například evangeliář z 9. století, který byl použit při korunovaci Karla IV. českým králem, nebo zlatem zdobená takzvaná Svatovítská apokalypsa z let 1059–1085. „Zdůraznil bych, že takové vystavení souboru památek se už pravděpodobně nebude opakovat. Některé věci, co tu jsou, nebyly vystaveny vůbec, jiné byly vystaveny třeba před šedesáti lety,“ upozornil Hakauf. Románská stříbrná čelenka z konce 12. století FOTO:  Výstavu na   symbolicky zahájili v úterý v podvečer prezident   a kardinál  . Koná se v Císařské konírně až do 15. ledna, otevřeno je od 10 do 18 hodin a vstup je zdarma. Protože jde o vzácné originály, expozice potrvá jen šest dnů. Kvůli zachování klimatických podmínek navíc může být v jeden okamžik přítomno pouze 60 návštěvníků.  Kristýna Léblová  ", "keywords": ["Pražský Hrad", " Miloš Zeman", " výstava k výroči vzniku ČSR", " Zlatá bula sicilská", " památky", " Domácí"], "server": "novinky_cz"}