{"title": "Vedete hybridní kampaň, napsal v dopise Fischer Zemanovi. Zoufalství, reagoval Hrad", "date": "2017-12-16 00:00:00", "article": "  čtvrtek 14. prosince 2017, 16:19     „Znám Vaše výroky o tom, že nevedete kampaň. Rozpaky však ve mně vzbuzuje, že jsem na svých cestách po republice mnohokrát spatřil Vaše billboardy, doplněné o vystoupení mluvčího prezidenta v jedné ze soukromých televizí. Takový styl považuji za hybridní kampaň, jejímž cílem je dezorientovat voliče,” píše Fischer v dopise Miloši Zemanovi.   „To už je výraz zoufalství,” reagoval pro Novinky v SMS zprávě tiskový mluvčí Miloše Zemana Jiří Ovčáček a zaslal odkaz na prezidentovu řeč z 10. března, kdy oficiálně oznamoval kandidaturu a řekl, že se rozhodl nevést žádnou osobní kampaň. Pojďme spolu změřit síly. Do kanceláře prezidenta Zemana jsem dnes doručil otevřený dopis, ve kterém ho vyzývám k setkání a debatě před volbami.   — Pavel Fischer (@PavelFischer)  „Na startovní čáru se postavilo celkem devět kandidátů, avšak v exponovaných prezidentských volbách nastupujeme pouze v osmi. Ačkoliv jsem si vědom Vašeho pracovního vytížení spojeného s výkonem funkce prezidenta republiky, považuji to za nešťastné. Jako byste tím dával najevo určité opovržení nepsanými pravidly přímé volby,” píše dále Fischer v dopise. Miloš Zeman již několikrát řekl, že kampaň nepovede. Nicméně pod heslem „Zeman znovu” organizovala sběr podpisů jeho žena a spolek Přátelé Miloše Zemana, jehož předsedou představenstva je hradní kancléř Vratislav Mynář, nechal vyrobit billboardy, které v minulých týdnech zaplavily Českou republiku. [ ]    ren  ", "keywords": ["Fischer", " Zeman", " kampaň", " Domácí"], "server": "novinky_cz"}