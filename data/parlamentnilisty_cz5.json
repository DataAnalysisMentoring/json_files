{"title": "Drahoš hlasoval ve volbách, přeje si velkou volební účast", "date": "2018-01-26 00:00:00", "article": "\r\n\t\t„Hrozně si cením té energie, kterou vyvolaly prezidentské volby. Ať to dopadne jakkoli, ta energie určitě nebude zmařena,“ řekl Drahoš. Uvedl, že kampaň byla náročná, ale díky své kondici ji zvládl. Vedení kampaně přirovnal k situaci v roce 2009, kdy po vládních škrtech ve výdajích na vědu vedl jednání s vládou o budoucnosti Akademie věd, jíž tehdy předsedal. \r\n\t\t\tDrahoš hlasoval v pražských Lysolajích zhruba hodinu po otevření volebních místností. Před budovou hasičské zbrojnice, v níž byla volební místnost, před Drahošovým příjezdem několik strážníků regulovalo dopravu, na místě byli podle zpravodaje ČTK i policisté v civilu. Na hlasování dohlíželi i členové ochranné služby. \r\n\t\t\tNa Drahoše čekalo před volební místností asi 20 dětí z Lysolají, dvě děvčata mu po odevzdání hlasu předala obrázek. Prezidentský kandidát se s nimi poté vyfotografoval, společně s manželkou jim poděkovali za podporu. \r\n\t\t\t  \n \n\n\n \r\n\t  Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["prezidentské volby", " Drahoš", " Zeman", " volby 2018"], "server": "parlamentnilisty_cz"}