{"title": "Mountfield se distancuje od kampaně na podporu Zemana", "date": "2018-01-21 00:00:00", "article": "  pátek 19. ledna 2018, 11:39   Ve spojitosti s volbami se v médiích objevila firma Mountfield kvůli místopředsedovi jejího představenstva Miroslavu Schönovi, který je zároveň ředitelem firmy EuroAgency. Ta zaplatila na podporu Zemanovy kandidatury ve spolupráci se spolkem Přátelé Miloše Zemana volební inzerci útočící na protikandidáta  . „Společnost Mountfield se distancuje od kampaně na podporu kandidáta na prezidenta   a v neprospěch kandidáta Jiřího Drahoše,” uvedla Böhmová. Kampaň je podle ní aktivitou spolku Přátel Miloše Zemana, firmy EuroAgency a Schöna. „Mountfield nemá možnost do těchto obchodních činností jakkoli zasahovat. Jsme ryze obchodní společností a v politice jsme se nikdy neangažovali a neangažujeme,” dodala. Mountfield se podle ní nevymezuje vůči žádnému kandidátovi. Inzerát, který Drahoše spojuje s podporou migrace, se dnes opět objevil v Deníku. Inzerát vyvolal kritiku, Drahoš novinářům ve čtvrtek řekl, že jej považuje za součást očekávané kampaně proti sobě před druhým kolem voleb. V Klatovech na setkání s veřejností řekl, že předpokládá další podrazy a lumpárny. V Deníku v pátek zároveň zveřejnil svůj inzerát, ve kterém voliče vyzývá, aby si vybrali změnu a prezidenta, který bude důstojně reprezentovat. Na Zemanův inzerát, který obsahuje heslo „Tato země je naše”, reaguje sloganem „Tato země patří občanům České republiky!” a dovětkem, že odmítá migrační kvóty.  ", "keywords": ["mountfield", " zeman", " drahoš", " kampaň", " Schön", " Schon", " Domácí"], "server": "novinky_cz"}