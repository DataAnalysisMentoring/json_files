{"title": "Průzkum: V prvním kole volby prezidenta by vedl Zeman", "date": "2017-12-18 00:00:00", "article": "  neděle 17. prosince 2017, 20:24 - Praha   Z devíti kandidátů na prezidenta by podle volebního modelu Kantaru TNS a Medianu získal největší podíl hlasů se 43,5 procenta Zeman, druhý   by měl 28,5 procenta a podnikatel a textař   na třetím místě 11,5 procenta. Ostatní kandidáty by volily jednotky procent dotázaných. Nejméně hlasů by dostal hudebník a šéf strany Rozumní  , a to pouze půl procenta. Agentury zjišťovaly i takzvaný volební potenciál, tedy podíl všech lidí, kteří volbu daného kandidáta alespoň zvažují a zároveň nevylučují účast ve volbách. Při srovnání potenciálu byl rozdíl mezi prvními dvěma příčkami nižší, Zeman by dostal 48 procent hlasů a Drahoš 41,5 procenta. Třetí Horáček má potenciál 28,5 procenta. Volba prezidenta se koná 12. a 13. ledna 2018. Pokud některý z kandidátů získá v prvním kole přímé volby více než 50 procent hlasů, stává se prezidentem hned. V opačném případě se koná dva týdny poté druhé kolo, do něhož postupují dva nejúspěšnější kandidáti. Podle průzkumu by ve druhém kole hlasovalo pro Zemana a Drahoše shodně 45 procent lidí, zbývajících deset procent lidí je nerozhodnutých. Průzkum prováděly Kantar TNS a Median od 9. do 14. prosince a zúčastnilo se ho 1504 lidí.  ", "keywords": ["zeman", " volby", " volba", " prezident", " průzkum", " Domácí"], "server": "novinky_cz"}