{"title": "Horáček podal trestní oznámení na Ondráčka kvůli pomluvě", "date": "2018-01-04 00:00:00", "article": "  úterý 2. ledna 2018, 14:06     Horáček se podle Táborského rozhodl reagovat na rozhovor s poslancem  , který v polovině prosince zveřejnil portál Eurozprávy.cz. Poslanec Ondráček v rozhovoru mimo jiné řekl, že „Horáček je podle dostupných informací bývalý vekslák a spolupracovník   s krycím jménem Sázkař”. Táborský poznamenal, že „ony dostupné informace” pocházejí z Horáčkova volebního webu, na kterém sám zveřejnil spis, který na něj StB vedla, a zároveň negativní lustrační osvědčení. „Panu Ondráčkovi musí být z těchto materiálů známo, že jsem nebyl členem KSČ, nebyl jsem politicky aktivní a spolupráci s StB jsem odmítl,” uvedl Horáček. Považuje za absurdní, že se 28 let poté, co se zapojil do takzvané sametové revoluce, „musí soudně dožadovat omluvy od člověka, který byl v předrevolučním období členem pohotovostního pluku a mlátil demonstranty obuškem”. Poslanec KSČM Zdeněk Ondráček FOTO: Milan Malíček,  Ondráček řekl, že na podání trestního oznámení reagovat nechce. \"Nemíním dělat panu Horáčkovi předvolební kampaň,\" řekl. Horáček se v posledních týdnech postavil proti zvolení Ondráčka do čela komise pro kontrolu činnosti  . ,   ", "keywords": ["horáček", " ondráček", " pomluva", " stb", " Domácí"], "server": "novinky_cz"}