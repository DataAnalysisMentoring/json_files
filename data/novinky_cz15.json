{"title": "Zeman přijal demisi Sobotkovy vlády", "date": "2017-12-07 00:00:00", "article": "  úterý 5. prosince 2017, 16:02     Zeman hodlá ve středu po poledni jmenovat premiérem lídra vítězného hnutí ANO Andreje Babiše. Menšinový kabinet, jehož personální složení mu již Babiš přestavil, by měl jmenovat 13. prosince. Babiš nemá pro svou vládu složenou z nominantů ANO a nestraníků zajištěnou podporu ve Sněmovně.   FOTO: koláž Novinky.cz s použitím Právo, ČTK, psp.cz a Středočeský kraj Podle pravicových stran je nicméně připraven opírat se o tichou podporu a toleranci ze strany SPD a komunistů. Tomu podle nich nasvědčují i dosavadní hlasování ve Sněmovně. Sobotkova vláda, která minulý týden podala demisi, se k poslednímu jednání sejde ve středu. Sobotka nepředal prezidentovi demisi osobně, ale nechal ji doručit na Pražský hrad. Fotografie z květnového setkání na Hradě uspěla i v soutěži Czech Press Photo FOTO: Sedmík Robert,  Zeman se chystal Sobotkovu demisi přijmout již v květnu v souvislosti s výměnou tehdejšího ministra financí Andreje Babiše. Premiér však tehdy demisi nepřinesl.  jas  ", "keywords": ["demise", " zeman", " sobotka", " Domácí"], "server": "novinky_cz"}