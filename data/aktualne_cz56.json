{"title": "Drahoš přirovnal Zemanův tým k rádcům ze Šíleně smutné princezny. Snad moc piklí nevymyslí, řekl", "date": "2018-01-13 00:00:00", "article": " -   na tiskové konferenci ve svém volebním štábu uvedl, že neví, zda jde do druhého kola   s Milošem Zemanem, nebo jeho spolupracovníky. \"Mám pocit, že soupeřím s pány Mynářem, Ovčáčkem a Nejedlým,\" řekl a jmenované následně přirovnal k rádcům z pohádky Šíleně smutná princezna. \"Jen doufám, že těch piklí tolik nevymyslí,\" pronesl s úsměvem. Bývalý předseda Akademie věd České republiky také slíbil, že pro kampaň před druhým kolem voleb zvolí novou strategii - stráví většinu času mimo Prahu a personálně promění své nejbližší okolí. Kontroverzní postava Jakuba Kleindiensta ale v týmu zůstane. S podporou poražených kandidátů ve finále prezidentské volby Jiří Drahoš počítá. \"Na debatách jsme si tuto věc řekli už mnohokrát,\" uvedl. Očekává, že osloví zvláště voliče Michala Horáčka, Pavla Fischera a Marka Hilšera, věří ale i v přízeň elektoriátu Petra Hanniga či Jiřího Hynka. Drahoš zároveň prohlásil, že by uvítal účast Miloše Zemana v debatách před druhým kolem prezidentské volby. \"Nebudu ale vykřikovat do větru, aby slezl z hradu,\" řekl. Do debaty s prezidentovým mluvčím Jiřím Ovčáčkem, který v minulosti Zemana zastoupil například na TV Barrandov, by nešel. Drahoš, kterého volilo přes 26 procent voličů, se nebrání srovnání se slovenským prezidentem Andrejem Kiskou, jehož ve volbách v roce 2014 porazil stávajícího premiéra Roberta Fica. \"Mohu říct, že mne jeho vítězství inspirovalo,\" přiznává.", "keywords": ["Miloš Zeman", " Jiří Drahoš", " volby", " prezidentské volby", " Jiří Ovčáček", " strategie", " konference", " Robert Fico", " Barrandov", " TV Barrandov"], "server": "aktualne_cz"}