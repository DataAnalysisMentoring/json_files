{"title": "Prezidentští kandidáti se večer utkají v debatě na ČT", "date": "2018-01-25 00:00:00", "article": "\r\n\tDebata bude mít tři části. V první budou kandidáti odpovídat na otázky, které pro ně připravili pracovníci České televize. Tematické okruhy se týkají současné politické situace, důležitých témat veřejné diskuse, pravomocí prezidenta a programu kandidátů. Drahoš se Zemanem budou odpovídat i na dotazy ústavních činitelů a obyvatel z vybrané obce, na závěr si položí dotazy navzájem. \r\n\tZeman po prvním kole voleb změnil názor, že se televizních debat nebude účastnit, a krátce nato přehodnotil i stanovisko, že více než dva duely by už byly nudné. Přijal pozvání do čtyř televizních pořadů. Drahoš zůstal u rozhodnutí zúčastnit se dvou duelů, i když Zemanův tým ho za to kritizoval. První diskusní střet před televizními kamerami absolvovali Zeman s Drahošem v úterý večer v televizi Prima, Zeman byl předtím sám v televizi Nova a v televizi Barrandov. \r\n\tDebatu na Primě provázela kvůli hlučným divákům bouřlivá atmosféra. Česká televize chce svůj pořad pojmout komorněji, každý z kandidátů si bude moci do Rudolfina přivést 30 příznivců. \r\n\tDruhé kolo prezidentských voleb se bude konat v pátek a v sobotu. \r\n\t  \n \n\n\n Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["ČTK", " ČT", " přímá volba prezidenta", " Zeman", " Drahoš", ""], "server": "parlamentnilisty_cz"}