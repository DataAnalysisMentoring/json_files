{"title": "Remek končí v čele české ambasády v Rusku", "date": "2017-12-31 00:00:00", "article": "\r\n\tMinisterstvo zahraničí ČTK již dříve sdělilo, že Remek v úřadu končí po uplynutí doby, která je pro působení velvyslanců standardní. Čtyřleté funkční období není v české diplomacii závaznou normou, ale zpravidla se dodržuje. Někteří čeští ambasadoři však toto období výrazně překročili. Například Pavel Vošahlík je velvyslancem ve Vatikánu od roku 2008 a v čele ambasády v Damašku je od od roku 2010 Eva Filipi. \r\n\tPodle informací Respektu bude českou ambasádu v Moskvě po Remkovi řídit Pivoňka, který je od roku 2014 českým velvyslancem v Ázerbajdžánu. Ministerstvo zahraničí jméno nového velvyslance nepotvrdilo. Resort informace o obměnách na postech ambasadorů s ohledem na diplomatické zvyklosti nekomentuje do chvíle, kdy je nástup dotyčného oficiálně potvrzen hostitelskou zemí. \r\n\tObsazení některých velvyslaneckých míst označil při převzetí úřadu za jednu ze svých priorit nový ministr zahraničí Martin Stropnický (ANO). Kromě destinací, kde se o výměně ambasadorů hovoří již delší dobu, jako je třeba Vatikán, chybí šéf zastoupení ve Švýcarsku nebo v Rakousku. \r\n\t  \n \n\n\n Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                , \n                                     \n                                \n                                    ", "keywords": ["ČTK", " Remek", " Zeman", " Rusko", " "], "server": "parlamentnilisty_cz"}