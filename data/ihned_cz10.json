{"title": "Uchazeči o Hrad už zbrojí: Drahoš odstavil problematického manažera, Zeman chce ukázat sílu v debatě", "date": "2018-01-14 00:00:00", "article": "Miloš Zeman se na sobotní podvečerní tiskové konferenci snažil působit uvolněně a optimisticky. \"Jsem mladý, plný sil a energie,\" prohlásil do namířených kamer, s manželkou Ivanou po boku. A pak dodal, že přijme výzvu Jiřího Drahoše a utká se s ním v televizní diskusi z očí do očí. Před prvním kolem přitom účast v debatách odmítal s tím, že prý nevede kampaň, protože lidé jeho názory znají. Tento Zemanův úkrok před druhým kolem byl očekávatelný – jenže spíš než rituální tanec vítěze nad oslabeným soupeřem to připomíná zoufalé zatažení ruční brzdy. Zisk necelých 39 procent je pro stávajícího prezidenta jednoznačně neúspěch.", "keywords": ["Prezidentské volby 2018", " Zeman Miloš", " Drahoš Jiří"], "server": "ihned_cz"}