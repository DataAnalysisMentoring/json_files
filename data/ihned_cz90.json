{"title": "Ovčáčkův twitterový účet je soukromý. Analýza Demagog.cz napočítala Zemanovi 14 nepravdivých výroků, Drahošovi celkem tři", "date": "2018-01-26 00:00:00", "article": "Ve čtvrteční debatě prezidentských kandidátů v České televizi pronesl více nepravdivých výroků současný prezident Miloš Zeman. Vyplývá to z analýzy serveru  . Zeman řekl 52 faktických výroků, z toho jich 14 server vyhodnotil jako nepravdu. Druhý kandidát Jiří Drahoš měl 38 faktických výroků, z toho tři nepravdivé. Zeman nemluvil pravdu, když například tvrdil, že jeho vláda neprojednávala v roce 1999 přijímání migrantů z Kosova. Nepravdivé byly podle serveru třeba i výroky o tom, že za pět let působení na Hradě nikomu neudělil abolici nebo že twitterový účet prezidentova mluvčího Jiřího Ovčáčka je jeho soukromou záležitostí. Vedle 14 nepravd označil Demagog.cz pět Zemanových výroků za závádějící a osm se jich nepodařilo ověřit. Poslední předvolební debata. Dva kandidáti, rovných 90 výroků, přibližně 9 hodin práce s fakty a daty. ►  Volba je na vás.  Drahoš se prý mýlil například v tvrzení, že vláda Miloše Zemana nabídla v roce 1999 muslimům z Kosova pět tisíc míst v České republice. \"(Ministr zahraničí Jan) Kavan zde, ostatně stejně jako celá vláda, ovšem tento počet nenabídl. Pouze řekl, že tento počet nejde vyloučit, dodal, že je to předčasné. V Kavanově prohlášení šlo o horní variantu, konkrétně mluvil o možném rozsahu v řádu dva až pět tisíc,\" uvedl server. Pět Drahošových výroků se nepodařilo ověřit. V   Zeman sdělil 28 faktických výroků. Nepravdivých bylo podle serveru sedm, zavádějící tři, neověřitelné dva. Drahoš řekl 14 faktických výroků, pravdu neměl dvakrát. V neděli na Nově byl pouze Miloš Zeman, z 32 jeho faktických výroků označil server jako nepravdu devět z nich, deset bylo zavádějících a dva neověřitelné.", "keywords": ["Prezidentské volby 2018", " Demagog.cz", " debata", " Zeman Miloš", " Drahoš Jiří", " Česká televize"], "server": "ihned_cz"}