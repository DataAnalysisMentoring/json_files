{"title": "Zeman měl v debatě více nepravdivých výroků", "date": "2018-01-26 00:00:00", "article": "  středa 24. ledna 2018, 11:23   Jeho vyzyvatel   řekl 14 faktických výroků, pravdu neměl ve dvou z nich. Demagog.cz to zveřejnil ve středu ve své tiskové zprávě. Podrobnou analýzu výroků najdete  . „V debatě TV Prima se oba pánové dotkli řady témat, přičemž není bez zajímavosti, že na některá z nich jako potenciální hlava státu nemají žádné kompetence. Během diskuse se ani jeden nevyhnul faktickým přešlapům,” uvedl vedoucí projektu Demagog.cz Jan Tvrdoň. ANKETA: V druhém kole prezidentských voleb se utkají Jiří Drahoš a Miloš Zeman. Komu dáte svůj hlas? Server debatu označil za emotivní a nestandardní. Zaznělo během ní 42 faktických výroků, většina z nich patřila Zemanovi, a to 28, Drahošovi zbylých 14.  má podle serveru přehled o mezinárodních jednáních o   či o tom, jaká práva na držení zbraní mají občané ve světě. „Pravdivé informace o postupu jmenování vlády ale potopil nepravdami ohledně legislativního procesu,” uvedl Demagog.cz. Nepravdy, kterých analýza zjistila sedm, se týkaly třeba přijetí směrnice   k migraci, pravomoci prezidenta při podání ústavní stížnosti nebo podpisu mezinárodních dohod. „Zároveň ani jeden z kandidátů neřekl o výstupech nebo aktivitě Bezpečnostní informační služby ( ) nic pravdivého,” dodali pracovníci Demogogu.cz. Zeman zároveň řekl tři zavádějící tvrzení a dva výroky, které se analytikům nepodařilo ověřit. Od Drahoše zaznělo 14 faktických výroků, z čehož byly dva nepravdivé. Drahoš nesprávně mluvil o obsahu zprávy BIS a mylně označil Zemana za toho, kdo v roce 1999 prosazoval pomoc uprchlíkům z Kosova, ve skutečnosti to byl ministr zahraničí v jeho vládě Jan Kavan. ,   ", "keywords": ["demagog", " prezidentská debata", " fact check", " Zeman", " Drahoš", " výroky", " Domácí"], "server": "novinky_cz"}