{"title": "Horáček: Nejsem žádnej bambula!", "date": "2017-12-05 00:00:00", "article": "\r\n\tHoráček při setkání v pražské restauraci U Vejvodů uvedl, že si přeje společnost, která se hádá. Ale její spor musí být plodný. Horáček o sobě také tvrdí, že není žádný bambula. V případě vítězství, jak uvádí server Blesk.cz, má s Pražským hradem velké plány.  \r\n\tHned po svém zvolení by, podle svých slov, udělal deratizaci prostoru. „První věc, kterou je potřeba udělat, je zaplatit dědicům Ferdinanda Peroutky a omluvit se. Podíváme se taky na to, jak je to tam s tím dětským pornem z Alabamy,“ zmínil Horáček. Zrušil by také bezpečnostní rámy.  \r\n\t \r\n\t\t\t\t\tHoráček kandiduje na Hrad s podporou 86 tisíc občanů. „Nechtěl bych mít kandidaturu, která je opřená o nějakých deset kámošů ze Senátu nebo z Poslanecké sněmovny. Tedy v tom případě 20,“ řekl jasně. \r\n\t\t\t\t\tKdyž se jej pak servírka zeptala, proč by jej lidé měli volit, odvětil, že nabízí něco jiného než ostatní kandidáti. „A protože jsem energickej, proto. Já nejsem žádnej bambula, který by chodil okolo horké kaše, já se s nimi párat nebudu,\" uvedl jasně Horáček.  \r\n\t\t\t\t\t  \n \n\n\n \r\n\t  Jste politik? Zveřejněte bez redakčních úprav vše, co chcete. Zaregistrujte se  . \r\nJste čtenář a chcete komunikovat se svými zastupiteli? Zaregistrujte se  . \n                                \n                                     \n                                , \n                                     \n                                , \n                                     \n                                \n                                    ", "keywords": ["Horáček", " prezidentské volby", " Blesk.cz"], "server": "parlamentnilisty_cz"}