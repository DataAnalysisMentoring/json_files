{"title": "Pelikán jmenoval Tejce novým náměstkem. Bude shánět podporu pro zákony - iDNES.cz", "date": "2018-01-08 00:00:00", "article": "Pelikán jmenoval Tejce svým náměstkem v pátek 5. ledna s tím, že jeho hlavním úkolem bude komunikace se členy obou komor parlamentu i dalšími subjekty zúčastněnými na legislativním procesu. „Jeronýma Tejce jsem oslovil s ohledem na jeho schopnosti a zkušenosti v oblasti legislativního procesu a s ním souvisejících politických jednání. Jsem rád, že mou nabídku přijal, a jsem přesvědčen, že jeho působení povede k efektivnějšímu projednávání návrhů ministerstva spravedlnosti v parlamentu i k vyšší kvalitě nově přijímaných předpisů,“ vysvětlil Pelikán. Svůj záměr přibrat na ministerstvo politického náměstka oznámil Pelikán v rozhovoru pro iDNES.cz v polovině prosince ( ). Server   následně přinesl informaci, že by funkci měl vykonávat právě bývalý poslanec za ČSSD.  Tejc byl významnou osobností sociální demokracie. Proslul například takzvaným lánským pučem, kdy se za zády tehdejšího volebního vítěze a lídra ČSSD Bohuslava Sobotky sešel společně s prezidentem Milošem Zemanem v Lánech. Tejc pak dlouhou dobu schůzku zapíral, dokud ji neprozradil další aktér Milan Chovanec.  Následně Tejc rezignoval na svoji funkci ve vedení sociální demokracie. Loni v březnu se snažil znovu dostat do čela strany, ale neuspěl. Posléze oznámil odchod z vysoké politiky a v listopadu 2017  . ", "keywords": ["Miloš Zeman", " Bohuslav Sobotka", " ČSSD", " Jeroným Tejc", " Milan Chovanec", " Robert Pelikán", " Ministerstvo spravedlnosti", " Lány", " spravedlnost"], "server": "idnes_cz"}