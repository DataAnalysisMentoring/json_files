{"title": "Byl to mladý kluk, řekl Zeman o Ondráčkovi. Minulost by mu odpustil - iDNES.cz", "date": "2017-12-21 00:00:00", "article": "„Nekádrujte a nikdo vás nebude kádrovat,“ parafrázoval Zeman text z Bible v televizi Barrandov. Podle prezidenta by se volba   do čela kontrolní komise GIBS neměla zpochybňovat. „Jestliže v tom druhém hlasování prošel pan Ondráček asi 95 hlasy, tak pokládám za trošku ubohé, když se to zpochybňuje. Každý má přiznat porážku,“ podotkl  . Prezident řekl, že lidé jako on, kteří se před rokem 1989 s režimem potýkali, jsou nyní tolerantnější vůči komunistům než ti, kteří se narodili až ve svobodných poměrech, nebo byly děti.  „Pokud komunisté říkají, že nemají na tuto specializaci nikoho jiného (...), tak vzal čert jeho minulost. Koneckonců, jestliže k pohotovostnímu pluku, který nás často honil po demonstracích, ho naveleli, tak to byl mladý kluk. A mladí kluci dělají blbosti,“ zhodnotil Ondráčka Zeman. Diskuse kolem Ondráčka a jeho postu přijde prezidentovi zbytečná. Podle něj by se totiž stejně komise ke kontrole GIBS mohla zrušit, protože není nutné kontrolovat kontrolora.  Úterní volbu Ondráčka do čela komise pro GIBS provázely zmatky. Poslanci jej nejprve zvolili, po protestech opozice však bylo  .  Před Sněmovnou v úterý večer kvůli Ondráčkovi protestovala asi stovka lidí.   Ondráček v lednu 1989 zasahoval jako člen Pohotovostního pluku Veřejné bezpečnosti proti demonstrantům během takzvaného Palachova týdne. K zásahu se tehdy rovněž vyjadřoval pro televizi.  V minulém volebním období komunistický poslanec například pobouřil svým návrhem na obnovu paragrafu o hanobení prezidenta republiky.", "keywords": ["Miloš Zeman", " Zdeněk Ondráček", " Andrej Babiš", " Generální inspekce bezpečnostních sborů", " komise", " prezident", " Bible"], "server": "idnes_cz"}